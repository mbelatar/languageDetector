Ohridski jazor (makedoński : Охридско Езеро, albański: Liqeni i Ohrit), jo jaden z tśoch pśirodnych jazorow w Pódpołnocnej Makedońskej. Ohridski jazor jo wětši ako Prespanski jazor a Dojranski jazor. Ohridski jazor lažy na krotkowjacornej granicy mjaz Makedońskeju a Albańskeju a ma płoninu wót 340 km2. Ohridski jazor jo nejdłymšy jazor na Balkańskej połkupje (286 m). Z Ohridskego jazora wujźo rěka Crni Drim, kenž źo k Jadranskemu mórju. Na pśibrjoze Ohridskego jazora su 3 wažne města: Ohrid, Struga, kenž lažytej w Makedońskej, a Pogradec, kenž jo na albańskem teritoriju.

Jo 17 družynow rybow w jazorje, z kótarychž jo 10 jano w toś tem jazorje na swěśe žywe. 
Dokulaž Mjasec (a mjenjejgódnjej planety) wjadu k wótchylenju Zemji wót perfektneje elipsy, zwěsći rownosć źeń-noc ned oficielnje pśez stawnjejšy ekliptiski stopjeń dlininy Słyńca skerjej, njejźli pśez jogo deklinaciju. Wokognuśa rownosćow dnja a nocy tuchylu zwěsće, gdyž stopjeń dlininy Słyńca jo 0° a 180°.[3].


Systematiski wobglědujucy zejźenje Słyńca, luźe su zawupytnuli, až wóno jo mjazy dwoma extremnyma dypkoma na wokłonje a skóncnje zwěsćili srjejźišćo mjazy nich. Pózdźej jo było zgónjone, až to tšoji se, gdyž cas dnja a nocy jo kradu samski.


W pódpołnocnej hemisferje nalěśna rownosć wóznamjenjujo zachopk nalěśa pla wětšyny kulturow a płaśi ako zachopk lěta w assyriskej pratyje, hinduistiskej a persiskej pratyje irańskego kalendera ako Nowruz (nowy źeń), gdyž nazymska rownosć jo zachopk nazymy.[4]


Relacija mjazy Zemju, Słyńcom a gwězdami wob cas měrcojskeje rownosći źeń-noc. Ze zemskej perspektiwy glědajucy, zezdajo se, až Słyńco źo spóromje ekliptiki (cerwjeny), co jo wopacne w pśirownanju z njebjaskim ekwatorom (běły).


Diagram, na kótaremž jo wiźeś, kak wuglěda Zemja w zachopjeńkach styrich lětnych casow z pódpołnocneje perspektiwy. Wótpšawa: decemberske zawrośenje Słyńca.


Diagram, na kótaremž jo wiźeś, kak wuglěda Zemja w zachopjeńkach styrich lětnych casow z pódpołdnjoweje perspektiwy. Wótlěwa: junijske zawrośenje Słyńca.


Łatyńšćina, teke łatyńska rěc jo wumarła, ale něźi pśecej wužywana rěc. Je była zakładom wšych romaniskich rěcy. Źins se wužywa w kśesćijańskej liturgiji a we fachowych wurazach (biologija, lěkarstwo, filozofija atd.).


Adjektiwy se w genusu, numerusu a paźe pó substantiwje złožuju. Pśi nich jano tśi deklinacije klasy wustupuju.

bona "dobra" - žeńska forma se pó prědnej deklinaciji skłonjujo.
bonus "dobry", bonum "dobre" - muska a srjejźna forma se pó drugej deklinaciji skłonjujo.
fēlīx - se pó tśeśej deklinaciji skłonjujo.
Wjele adjektiwy se mógu stopnjowaś. Komparatiwne kóńcowki su -ior (za žeński a muski genus) a -ius (za srjejźny genus), mjaztym až superlatiw ma kóńcowki -issim/us/-um/-a. Adjektiwy na -er maja wariantu -rim/us/-um/-a, mjaztym až adjektiwy na l maja -lim/us/-um/-a.

Někotare, cesto wužywane adjektiwy maja njeregularne formy.

bonus "dobry", melior, melius "lěpšy", optimus "nejlěpšy";
malus "špatny", peior, peius "špatnjejšy", pessimus "nejšpatnjejšy";
māgnus "wjeliki", māior, māius "wětšy", maximus "nejwětšy";
parvus "małki", minor, minus "mjeńšy", minimus "nejmjeńšy";
multi "wjele", plūrēs, plūra "wěcej", plūrimī "nejwěcej".
Pśi pronomenach jano tśeśa wósoba ma rozdźělne formy pó genusu, mjaztym až druge wósoby njamaju taki rozdźěl.


Werby maja młogolicbne formy.

Rozeznawa se pěś konjugacijow:

ā-konjugacija
ē-konjugacija
měšana konjugacija
ī-konjugacija
i-konjugacija