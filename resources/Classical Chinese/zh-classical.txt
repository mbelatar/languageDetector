文章千古事，得失寸心知。千年以還，書以雅言，微言大義，文以載道。是以中國之民，禮樂教化，終古不息。惜乎世變亟至，西學橫行，今之文人，不通古文，用字遣詞，有失精雅。長句充斥，詞不達意，亦屬常事。大典乃立，以求融古入今，匡正世道。然十指各有長短，文才亦有高下，大典所收，良莠不齊，無以為範。遂法古人，嚴擇尚文，稱曰卓著，示諸同仁，垂範後昆，以新文風，以進大同。



炎劉之國也。自秦亡後，項籍為西楚霸王，封劉邦於漢。其後漢與楚爭天下，劉成而項敗，邦乃即皇帝位，立國號漢，都長安。文景二帝，寧邦守土，數十年間，國力充盈。武帝乃恃以擊匈奴，征四夷，營西域。連年攻戰，戶口折半。昭宣息兵，至於孝元間，極盛一時。元帝崩後，政事一決於王皇后家，卒為王莽所乘，偽符瑞篡漢，改國號新。莽圖復古，革盡前法，立不世，天下大亂，四方不朝。光武起於草野，平定天下，中興漢道，都雒陽。明章能承於後，復營西域。惟孝和以下，帝不永年，太子方幼，須得南面，外戚宦者，相繼而起，擅國政，亂朝綱。士子患之，起而清議，乃興黨獄，盡絕賢臣。朝中無人，國事日衰，民生不樂，太平道乃廣招黎民，為亂中原。靈帝乃改刺史為州牧，授以大權。亂事雖平，州牧各據一方，相互攻戰。獻帝流離，終為兗州曹操所持。操故後，其子丕令獻帝禪讓，改國號魏，漢遂亡。漢中王備乃自嗣於成都，以存漢祀。力支三十餘年，後主出降。漢自高祖即位，至後主降魏，歷四百又五年卅一帝。漢制承秦，頗有所改，垂用後世千年。尊儒術，定曆法，未嘗不沿襲於後。故有謂漢大綱正也。
值夏曆正月廿九，晦日也。福州百姓每逮是日，烹糜曰拗九粥者，以之祭祖，又饋親友，餉來客。婦亦歸安，奉糜於父母，藉表孝思。拗九節始有日，可考至明清。至於其源，眾說紛紜。一說，目蓮供母以是日，遂始此節。惟此實後人所附會。或言其源於榕俗之。其節別名亦眾。始名「下九」。然榕方言中，「下」「後」「窈」「拗」「孝」五字音相似，遂用之相淆。今多以「拗九」稱。拗九初名下九。閩俗，初九爲上九，十九爲中九，廿九爲下九。而正月廿九者，全年「廿九」之首。是故名曰「下九節」。采此說者，《閩雜記》等書也。又以是日爲正月末「九」，名之曰「後九節」。又有榕俗，「九」字爲數之終，凶數也，可致人窮。年事及九，恐遭不測。九有明暗之辨。明九，謂其齡有數字九。如十九、二十九。暗九者，年數倍九也。如十八、二十七。須「拗」過乃九，方爲吉祥。是故烹拗九粥，以驅凶於舍外。

編訂名詞館，晚清政署，隸學部。西學東漸，譯名紛綸，而東語尤多。新學制興，張之洞拜學部尚書，惡日本名，遂擬釐辨名物，楷定語典，未果，尋病終。宣統元年九月，學部設名詞館，除嚴復總纂。復固名譯也，抵倭崇雅，以信以達。而斯館之務，亦以正名、衛道，非徒譯之比也。至革命軍興，國移館廢，成雅言三萬有奇。然新語既張，故有不傳，所幸存者萬六千而已。

名詞之簡定，參酌嚴譯、古名為多，日語、舊譯為少，理瑩語確，因應釐然，稱部定詞。會國語風潮，嚴復以資政院特任股員長審查教育，師行京音，故所譯音，皆準京話。

齡，無子。

贊曰︰「《禮記》云︰『大道之行也，天下為公』。蓋夏啟以還，無有從者，文創民國，復法堯舜，實千年首人，華夏萬世，自是大變；黔首所處，無復鄙賤。夫保民而王者，非之莫屬矣。民國尊之國父，實至名歸。」

漢顯宗孝明皇帝，諱莊，字嚴，光武帝四子也。建武四年生軍中，母光烈皇后。建武十九年立為太子。建武中元二年光武帝崩，以太子襲號為皇帝，改元永平，尊母為皇太后。

帝隨建武制度，倡儒學，重刑法，為政苛察，總攬權柄，權不借下。嚴令外戚不得封侯與政，防貴戚元勛。外和四夷，侵擾不見。

十六年，命竇固、耿忠征北匈奴。進抵天山，擊呼衍王，斬首千餘級，追至蒲類海，取伊吾盧地。其後，竇固以班超使西域，由是西域諸國皆遣子入侍。自始建國元年至今，斷交西域竟六十五年。次年，復置西域都護。

帝聞西域有神，其名曰佛，遣使者赴天竺求得其書及沙門，立白馬寺。

明帝之世，吏治清明，海內安定。嘗詔招撫流民，以郡國公田賜貧、貸種食，興修水利。民安其業，戶口滋殖。建武中元，漢有口為二千一百萬，至永平末，增至三千四百萬。

十八年八月，崩於洛陽東宮前殿，葬顯節陵。太子炟嗣。