Kielmeyer studiaret faan 1773 bi’t Karlskuul uun det Solitude Sloot bi Gerlingen, wat 1775 üüs Karlsakademii tu Stuttgart ferlaanjen an uun Deetsember 1781 tu det Huuch Karlsskuul heewen wurd. Sin stuudium hee'er diar 1786 mä det dokterwerk Auer Cheemisk Eegenskapen faan Mineraalweeder ufslööden. Oner sin promootschuun werket Kielmeyer bi det Huuch Karlsskuul üüs skuulmääster för natüürwedenskapen. Hi hee sin wedenskapelk werken bi't Georg-August-Universiteet Göttingen ütjwidjet. Do haa Johann Friedrich Blumenbach, Georg Christoph Lichtenberg an Johann Friedrich Gmelin ham holpen, dat hi diar sin onerschükangen trochfeer küd. 1790 wurd'er bi det Huuch Karlsskuul skuulmääster för soologii an mäkuraatöör faan det natüürhistoorisk saamling faan’t skuul.

Sant 1792 wiar Kielmeyer prufeser för chemii bi det Huuch Karlsskuul. Efter slütjing faan’t Karlsskuul wurd hi 1796 üüs prufeser för chemii an botaanik bi’t Uniwersiteet Tübingen berepen. 1804 wurd hi faan hertooch Friedrich beüübdraanjen, de nei botaanisk guard uun Tübingen uuntuleien. 1816 kaam hi üüs direktöör faan dön köningelk wedenskapelk saamlingen (det köningelk bibleteek, de botaanisk guard, dön ualdoomer-, möns- an naturaaliensaamlingen) efter Stuttgart turag. Faan 1817 werket hi uk üüs stootsriad uun Stuttgart.
Uun a leetst juaren schocht am muar an muar nuurdfresk skilten bi a a struaten an stiiger faan Nuurdfresklun. Det gongt üüb't Friisk Gesäts faan 2004 turag, an diarüüb, dat Nuurdfresk nü en gudkäänd spriak as efter't Europeesk Charta för a Regiunaal- an Manertaalspriaken.

