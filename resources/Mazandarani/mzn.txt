کیوس گوران (بزائه ۷ خرداد ۱۳۱۷ هجری خورشیدی برابر با ۲۸ می ۱۹۳۸ میلادی اوریم ِسوادکوه، مازرون دله) یَتّا مازرونی شاعر، خونِش‌کَر، نویسنده و روزنومه‌نویس هسته. وه شعر انتقادی و اجتماعی مازرونی امه عصر دله ره بساته. کیوس اتا خانواده‌ی دله دنیا بمو که ونه پییر «میرزداش» بی‌یه و پهلوی ِحکومت ِمخالفون جه بی‌یه که اون گادر مازرون دله دَیینه و ونه وَچگی دوره، ونه پییر اتا سیاسی زندونی بی‌یه.

وه پس از بگذرونی‌ین تحصیلات ابتدایی، راهنمایی و دبیرستون مازرون دله جه راه دکته و بورده تهران و پزشکی ِمدرک بَییتِن وِسّه تبریز دله امتحان هدائه که مردود اعلام بیّه. اَی ونه درس دمباله هدائن جلو ره بیتنه و بائوتنه که تا ۱۰ سال نَنشنه که ایران دله درس بخونده. همینسه هلند راه ره پیش هایته ولی پس از مدتی اعلام بیّه که وزارت علوم هلندی دانشگاه مدرک ره هم قبول نکانده. کیوس گوران هم وردگردسته ایران.

مطبوعاتی کار ره بورس ِاقتصادی روزنومه جه، تهران دله شروع هاکرده و اَی تهران جورنال روزنومه، که اطلاعات ِموسسه ِانگلیسی‌زوون روزنومه بی‌یه، دله کار هاییته. پس از مدتی خورون ِسانسور ِمأمور، ونه بنویشته‌ئون منتشر بیّن جلو ره گیته، وه ات گادر مجبور بَیی‌یه ترک تحصیل هاکنه و ونه کار باعث بیّه که بوره جنوب کشور.

وه اسا مازرونی و فارسی زوونون جه شعر گانه و تا اسا چنتا آلبوم اسم‌ئون «مازرون۱»، «مازرون۲» و «چل سال عاشقی»، «پس ته کویی؟» و «یاد اون روزا بخیر» منتشر هاکرده.

سودان اتا کشور هسته که آفریقای ِشمال‌شرقی دله دَره و ونه نیشتنگا خرطوم هسته. سودان ۳۰ میلیون و ۸۹۴ میلیون نفر جمعیت دانه، ونه پول ِیکا پوند هسته. بیش از ۹۷ درصد این کشور دله مسلمون هستنه.[۱] پیش از سال ۲۰۰۵ عربیسودان ِتنها رسمی زوون بی‌یه و اسا انگلیسی هم این مقوم ره دانّه.[۲] [۳]

تا سال ۲۰۱۱ این کشور گتترین کشور آفریقا و عربی کشورون ِمیون بی‌یه ولی این سال گادِر جنوبی سودان اتا سِوا کشور بَیی‌یه و این دِتا مقوم ره سودان از دس هِدائه.

سودان عربی دله سیوئون ِسرزمین معنی ره دِنه. سودان سال ۱۹۵۶ شه استقلال ره بریتانیا جه اعلام هاکرده. این کشوور دله همیشه دله‌یی جنگ (= جنگ داخلی) وجود داشته.[۴] [۵]

اوسکار یا اُسکار (انگلیسی جه: Oscar) که ونه رسمی نوم آکادمی جایزوئه (انگلیسی جه: Academy Award) اتا جایزه هسه که سینما دله بتترینون ره دنّه. اینتا جایزه ره اوسکار جشنواره دله دنه که اینتا جشنواره آمریکاشنه اوسکار آکادمی دس جا برگوزار بونه. اینتا جایزه اتا مجسمه شکل هسه که بورونز جائه. ولی ونه رو اتا طلا روکش دره. اینتا جایزه هر سال ۲۸ نفر ره هدا بونه. اولی اوسکار مازرونی ۱۴۳۹ دله بالون فیلم پارامونت استودیون بسات ره هدا بیه. اولی هنر پیشه‌گونی که اینتا جایزه ره بیتنه امیل یانینکس و ژانت گینور بینه.

