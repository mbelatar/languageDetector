
पञ्चकोशी दैलेख जिल्लामा पर्ने नेपालकै एक पवित्र तीर्थस्थल हो। यो क्षेत्रमा नित्य प्रज्वलित ज्वालाहरू अवस्थित भएकोले यस तिर्थस्थललाई ज्वाला क्षेत्र अथवा ज्वाला तिर्थ पनि भनिन्छ। हिन्दू धर्मको पवित्र धार्मिक ग्रन्थ स्कन्द पुराणमा यस क्षेत्रलाई बैश्वानर तिर्थ भनेर वर्णन गरिएको छ। यस तिर्थलाई अग्नि तिर्थ भनेर पनि चिनिन्छ। प्राचिन कालका खसमल्ल राजाहरूले यस तिर्थलाई पञ्कोशी भनेर नामांकन गरी तिर्थ यात्राको थालनी गरे यता यस तिर्थको नाम पञ्चकोशी रहन गएको अनुमान छ। पश्चिम नेपालका हिन्दू धर्मावलम्बीहरूले यस क्षेत्रमा देव कर्म, पृती कर्म लगायतका धार्मिक अनुष्ठान गर्नाले सिद्धी प्राप्त हुने विश्वास गर्दछन्। भौगोलिक विकटताको कारणले उजागर हुन नसकेको पञ्चकोशीले धार्मिक, ऐतिहासिक, पर्यटकिय र आर्थिक महत्व समेत ओगटेको छ ।पञ्चकोशी नेपालकै प्रचुर मात्रामा पेट्रोलियम ग्यासको सम्भाव्य क्षेत्र हो । विसं २०७२ को चैतमा नेपाल र चिन बीच भएको द्विपक्षिय सम्झौता अनुशार यस क्षेत्रमा पेट्रोलियम ग्यास खानीबारे विस्तृत अन्वेषण गर्न दिन बनेको परियोजनालाई नेपाल सरकारले स्विकृत गरेको थियो। अब नेपाल र चिनको खानी विभागस्तरबाट यो परियोजना सञ्चालन हुँदै छ। २०७३ सालको बैशाख महिनामा चिनियाँ टोलीले पेट्रोलियम उत्खननको सम्भावना बारे प्रारम्भिक अध्यायन गरेको थियो। द्विपक्षिय सम्झौता पछि चिनियाँ टोलीले नेपाल आएर सम्भाव्य क्षेत्रका चट्टान लगायत नमुना चिनमा लगेको थियो। त्यसको रिपोर्ट आएको दुई वर्ष पछि अन्वेषणका लागि तयार भएर परियोजना तयार भएको हो। [१] यसैले यो क्षेत्र नेपालकै आर्थिक महत्व ओगटेको क्षेत्र मानिएको छ। नेपाली भाषाको उत्पत्ती स्थान जुम्लाको सिंजालाई मानिए पनि नेपाली भाषाको सबै भन्दा पुरानो अभिलेख यसै पञ्चकोशी क्षेत्रको दुल्लुमा रहेको छ । अहिले सम्मको अध्यायन अनुशार सबै भन्दा पुरानो मानिएको दामुपाल, अढईपाल द्वारा शाक्य ९ सय तिन तदानुशार विक्रमसंवत १ हजार ३८ को शिलालेख यसै क्षेत्रमा रहेको छ। यसका साथै विक्रम संवत १४१४ को पृथ्वी मल्लले बनाएको सातहात लामो किर्तिस्तम्भ पनि यसै क्षेत्रमा रहेको छ। [२] यसका साथै पादुकामा रहेको अशोक चल्लको स्तम्भ शिरस्थानमा रहेको अभिलेखका साथै बाटो भरि जता ततै गाडिएका वीरखम्बाहरूमा भएका अभिलेखहरूले नेपाली भाषा तथा पश्चिम नेपालको इतिहास केलाउनमा धेरै महत्व राख्दछन्। तसर्थ यो क्षेत्रलाई नेपालकै ऐतिहासिक महत्व बोकेको स्थानको रुपमा लिइन्छ। यस क्षेत्रको प्राकृतिक सौन्दर्यता, यहाँको संस्कृति र यस क्षेत्रमा रहेका अगण्य धार्मिक, ऐतिहासिक तथा प्राकृतिक सम्पदाहरूले यस क्षेत्रमा आउने कुनै पनि बाह्य तथा आन्तरिक पर्यटकहरूको मन लोभ्याउन सफल भूमिका निर्वाह गर्ने भएकाले यस क्षेत्रले पर्यटकिय महत्वलाई पनि त्यत्तिकै अंगालेको छ। धार्मिक महत्वको कुरा गर्नु पर्दा यस क्षेत्रलाई संसारका सबै तिर्थहरू भन्दा पनि पुण्य क्षेत्र मानिएको छ।


अथवा वाराणसी, प्रयाग, मायापुरी (हरिद्वार)भन्दा विशेष गरेर यो ज्वालाक्षेत्र महापुण्यदायक र यो कलि युगमा पाप नाशक पनि छ। [३] पादुका, नाभीस्थान, कोटीला, श्रीस्थान र धुलेश्वरलाई पाँच थान पञ्चकोशीको नाम दिईएको छ। कसै कसैले कोटिलास्थानलाई छोडेर डुङ्गेश्वरलाई पञ्चकोशी भित्र समेटेको पनि पाइन्छ । हुनत डुङ्गेश्वर पनि दैलेख जिल्लाको एक पिठ नै हो। पञ्चकोशी शब्द (पञ्च + कोशी)को अर्थ पाँच कोश भन्ने हुन्छ। धुलेश्वर मन्दिरलाई पञ्चकोशी क्षेत्रको केन्द्र मानिन्छ । धुलेश्वर मन्दिर वरिपरीको पाँचकोशको परिधी भित्र पर्ने क्षेत्रलाई पञ्चकोशी भनिन्छ। अर्को अर्थमा भन्नु पर्दा धुलेश्वर मन्दिरबाट पाँच कोश पूर्व, पाँच कोश, पश्चिम, पाँच कोश उत्तर र पाँच कोश दक्षिण भित्र पर्ने सम्पूर्ण भुभाग पञ्चकोशी क्षेत्र कहलाईन्छ।[४]


पौराणिक कालमा दैत्यहरूले त्रिलोकमा अन्याय र अत्याचार गर्न थाले पछी ध्यानमा बसेका भगवान शिवलाई जगाउनको लागी देवताहरूले कामदेवलाई पठाए। आफ्नो ध्यान भङ्ग भएकोले भगवान शिवले क्रोधमा आएर ध्यान मग्न शिवले आफ्नो तेश्रो नेत्र खोल्दा नेत्रबाट निस्केकी अग्नी ज्वालाले कामदेवलाई भस्म पारिन्। यो देखेर भगवान शिवलाई पश्चाताप भयो र आफ्ना ज्वालाहरूलाई एकत्रित गरेर फालिदिए। यो अग्नी ज्वाला हिमालय खण्डमा रहेको दुर्लभ पर्वतमा गएर खस्यो। यसरी खसेका ज्वालाहरूका तिन स्थान भए शिरस्थान, नाभिस्थान र पादुकास्थान। यसरी शिवअंगको वासस्थान भएकोले यहाँ सम्पुर्ण देवता, तिर्थ तथा नदीहरू आएर बसे। यस क्षेत्रको बीचमा धुलीस्थान अथवा धुलेश्वर छ यहाँ सम्पुर्ण देवताहरूको वास रहेको छ।[३]

महाभारतहिन्दूहरूको एक प्रमुख काव्य ग्रन्थ हो, जसलाई स्मृति वर्गको ग्रन्थ मानिन्छ । (वेदव्यासले महाभारको आदिपर्वमा भने-इतिहासपुराणभ्यां वेदं समुपबृंहणम् | विभेत्यल्पश्रुताद्वेदो मामयं प्रहरिष्यति|| अर्थात् महाभारत र पुराणहरूको रचना गरेर वेदको व्याख्या गरें |जो वेदज्ञ न भईकन इतिहास तथा पुराणहरूको व्याख्या गर्न तम्सिन्छ त्यसदेखि अर्थको अनर्थ गर्छ भनेर स्वयं वेद भगवान डराउनुहुन्छ |)यसआधारमा यस ग्रन्थलाई इतिहास ग्रन्थ भन्न सकिन्छ |भारतीय सँस्कृतिको अनुपम धार्मिक, पौराणिक, ऐतिहासिक तथा दार्शनिक ग्रन्थ हो यो। हिन्दू धर्मको वेदहरू पछिको एउटै मुख्य ग्रन्थ पनि हो|यो विश्वको सबभन्दा ठूलो साहित्यिक ग्रन्थ हो। हुन त यसलाई पाँचौवेद पनि भनिन्छ| संस्कृत साहित्यको सबैभन्दा अनुपम कॄतिहरू हो यो | आज पनि हाम्रो लागि यो एक अनुकरणीय स्त्रोत हो। यो कॄति वैदिक हिन्दूहरूको इतिहासको एक गाथा हो। पूरै महाभारतमा एक लाख पच्चिस हजार श्‍लोकहरू छन् जुन बाइबल भन्दा चार गुणा बढी र इलियड र ओडिसी भन्दा सात गुणा बढी हुन आउँछ ।विश्व प्रसिद्ध दार्शनिक ग्रन्थ भगवद्गीता पनि यसै महाकाव्यभित्र पर्न आँउछ।यसमा कौरव-पाण्डवहरूको निमित्तबाट भएको युद्धवर्णन मात्र छैन ,यसमा त चारै वेदहरूमा वर्णित वर्णाश्रमधर्मको सविस्तार वर्णन भएकाले पनि पाँचौंवेद भनिएको हो।[१]


आर्यभटका अनुसार महाभारतयुद्ध ३१३७ ई.पू.मा भएको थियो |यस युद्धको ३५ वर्ष पश्चात् श्रीकृष्णको स्वर्गारोहणसँगै कलियुगको प्रारम्भ भयो| वेदांग ज्योतिषानुसार (६श्लोकव्याख्या पृ.२५९)दक्षिणभारतको एहोडस्थानमा प्राप्त पुलकेशिको शीलालेख- त्रिंशत्सु त्रिसहस्रेषु भारतादाहवादितः| सप्ताsब्दशतयुक्तेषुगतेष्वब्देषुपञ्चसु|| पञ्चाशत्सुकलौकालेषट्सुपञ्चशतासुच| समासुसमतीतासु शकानामपिभूभुजाम्|| अर्थात् उक्त शीलालेखबाट महाभारत युद्धाब्द ३७३५छँदा शकाब्द५५६ वर्ष चलिरहेको उल्लेख भएको कुरा प्रमाणित हुन आउँछ |आज विक्रम संवत२०७३ चल्दा महाभरतयुद्धसंवत्५११७चलिरहेको छ | म.भा.मुसलपर्व-१|१३मा षट्त्रिंsथततोवर्षे वृष्णीनामनयोमहान्| अन्योन्यंमुसलैस्तेतुनिजघ्नुकालचोदिताः|| भारतयुद्धाब्ददेखि ३६औं वर्षमा मुसलपर्वमा परी यदुवंश समाप्त हुने क्रममा श्रीकृष्ण स्वर्गारोहण भएपछि मात्र कलियुगको प्रारम्भ भयो- यस्मिन्दिने हरिर्यातोदिवंसंत्यज्य मेदिनीम्| तस्मिन्दिनेsवतीर्णोsयंकालकायःकलिःकिल||ब्रह्मपुराण-२१२|८ अतः उक्त शीलालेखको भाषा नबुझेर युद्धसंवत् लाई नै कलि संवत् सम्झने भुल तात्कालीन अगुवाहरूले गरेकाले अब हाल प्रचलित कलिसंवत् मा ३६ घटाउँदा आउने संख्या ५०८१चाहिँ वास्तविक कृष्ण स्वर्गारोहण संवत् हुन आउँछ ,जुन् वास्तविक कलि संवत् ठहर्छ|अतःश्रीकृष्ण स्वर्गारोहण पछि शोकाकुल भै विरक्तिएका वेदव्यासले गणेशको सहायता लिई तीन वर्ष लगाएर महाभारतको रचना गरे भन्न सकिने कुरा पौराणिकहरूको छ | यसरी विश्लेषण गर्दा यस पवित्र ग्रन्थको रचना ५०७८ वर्ष पूर्व प्रारम्भ भएर ५०८१ वर्ष पूर्व सम्पन्न भयो भन्न सकिने कुरा पौराणिकहरूको छ |


यस महाकाव्यको शुरुवात एउटा सानो रचना जय बाट भएको थियो भन्ने मान्यता छ। हुन त यसको रचनाको कुनै निश्चित तिथि थाहा छैन तर यसलाई सामान्यतया वैदिक युगमा लगभग १४०० ईसा पूर्वको समयको मानिन्छ। विद्वानहरूले यसको तिथि निर्धारित गर्नका लागि यसमां वर्णित सूर्य ग्रहण र चंद्र ग्रहणहरूको बारेमा अध्ययन गरेका छन् र यसलाई ३१औं शताब्दी इसा पूर्वको मान्दछन् भने पौराणिकहरू ५०७८वर्ष पूर्व लेखनकार्य प्रारम्भ गरी ५०८१पूर्व लेखनकार्य सम्पन्न भएको मान्दछन् ,तर मतभेद भने अझै पनि जारी छ।


यो महाकाव्य "जय" ,"भारत" र "महभारत" यी तीन नामहरूदेखि प्रसिद्ध छन्। वास्तवमा वेद व्यास जीले सबैभन्दा पहिला १,००,००० श्लोकका परिमाणका "भारत" नामक ग्रन्थको रचना थियो, यसमा उनले भारतवंशिहरूका चरित्रहरूका साथ साथ अन्य धेरै महान ऋषिहरू, चन्द्रवंशी-सूर्यवंशी राजाहरूका उपाख्यानहरू सहित धेरै अन्य धार्मिक उपाख्यान पनि राखेका थिए। यसपछि व्यास जीले २४,००० श्लोकको बिना कुनै अन्य ऋषिहरू, चन्द्रवंशी-सूर्यवंशी राजाहरूका उपाख्यानहरूको केवल भारतवंशिहरूलाई केन्द्रित गरेर "भारत" काव्य बनाए। यी दुइटै रचनाहरूमा धर्मको अधर्ममा विजय हुनको कारण यो "जय" भनेर पनि चिनिन लाग्यो। महाभारतमा एक कथा आउँछ कि जब देवताहरूले तराजूको एकतिर चारवटा "वेदहरू"लाई राखे र अर्कातिर " भारतग्रन्थ" लाई राखेर हेर्दा "भारत ग्रन्थ" चारवटै वेदहरूको तुलनामा सबैभन्दा भारी सिद्ध भएको, अतः "भारत" ग्रन्थको यस महत्व अथवा महानतालाई देखेर देवताहरू र ऋषिहरूले यसलाई "महाभारत" नाम दिएका थिए। यस कथाका कारण मनुष्यहरूमा पनि यो काव्य "महाभारत"का नामले प्रसिद्ध भयो। [४]

महाभारतमा यस्तो वर्णन आउँछ कि वेदव्यास जीले हिमालयको फेदीमा अवस्थित एक पवित्र गुफामा तपस्यामा संलग्न तथा ध्यान योगमा स्थित भएर महाभारतको घटनाहरूको आदिदेखि अन्तसम्म मनमनै स्मरण गर्दै महाभारतको रचना गरेका हुन्। [५] परन्तु यसका पश्चात तिनको अगाडि एक गंभीर समस्या आएको थियो की यस काव्यका ज्ञानलाई समान्य जन साधारणसम्म कसरी पुगाउन सकिन्छ भनेर। किन भने यसको जटिलता र लम्बाईका कारण यो धेरै कठिन थियो। कुनै व्यक्ती यसलाई बिना कुनै गल्ती गरि जस्ताको त्यस्तै नैं लेखि देवस् जसरी व्यास भन्दै जान्थे। यस कारण ब्रह्मा जीका कुरामा व्यास गणेश जीका नजीक पुगे। गणेश जी लेख्नको लागि तैयार हुनुभयो , परन्तु उनले एक शर्त राख्नु भयो कि कलम एक पल्ट उठाए पछि काव्य समाप्त न हुन्जेलसम्म त्यो बीचमा रोकिने छैन। व्यासजी जान्दथे कि यो शर्त धेरै कठनाईहरू उत्पन्न गर्न सक्छ अतः उनले पनि आफ्नो चतुरतादेखि एक शर्त राखे कि कुनै पनि श्लोक लेख्नु भन्दा पहिला गणेशजीलाई त्यसको अर्थ राम्ररी बुझ्नु पर्ने छ। गणेशजीले यो प्रस्ताव स्वीकार गरे यस प्रकार व्यासजी बीच बीचमा केही कठिन श्लोकहरूलाई रची दिन्थे, जसलाई गणेश तिनको अर्थमा विचार गर्दै रहुन् त्यति समय सम्म व्यास जी केही नयाँ श्लोकको रचना गर्थे। यस प्रकार सम्पूर्ण महाभारत ३ वर्षहरूका अन्तरालमा लिखीएको थियो। [६][७] वेदव्यास जीले सर्वप्रथम पुण्यगरमा मानवहरूका उपाख्यानहरू सहित एक लाख श्लोकहरूको आद्य भारत ग्रन्थ बनाए। तदन्तर उपाख्यानहरूलाई छोडेर चौबीस हजार श्लोकहरूको भारत संहिता बनाए। तत्पश्चात व्यासजीले साठी लाख श्लोकहरूको एक अर्को संहिता बनाए, जसका तीस लाख श्लोकहरू देवलोकमा, पन्ध्र लाख पितृलोकमा तथा चौध लाख श्लोकहरू गन्धर्वलोकमा समादृत भए। मनुष्यलोकमा एक लाख श्लोकहरूको आद्य भारत प्रतिष्ठित भयो। महाभारत ग्रन्थको रचना पूर्ण गरेपछि वेदव्यासजीले सर्वप्रथम आफ्नो पुत्र शुकदेवलाई यस ग्रन्थको अध्ययन गराए तदन्तर अन्य शिष्यहरू वैशम्पायन, पैल, [[जैमिनिၝ], असित-देवल आदिलाई यसको अध्ययन गराए। [८] शुकदेव जीले गन्धर्वहरू, यक्षहरू र राक्षसहरूलाई यसको अध्ययन गराए। देवर्षि नारदले देवताहरू को, असित-देवलले प्रकाररुलाई र वैशम्पायन जीले मनुष्यहरूलाई यसको प्रवचन दिए। [९] वैशम्पायन जी द्वारा महाभारत काव्य जनमेजयका यज्ञ समारोहमा सूत सहित धेरै ऋषि-मुनिहरूलाई सुनाइएको थियो।