Ayání éí naaldloshii bidił daazdoíjiʼ atah yiisdzo, áádóó éí Náhookǫsjí kéyah dah siʼánígíí tʼéiyá hólǫ́. Ndaʼałkaahí dóó ééʼdeetįįhii éí Bison bison deiłníigo dayózhí; díí saadígíí éí Gwíík Dineʼé bizaad átʼé, áádóó éí "béégashiikąʼ nahalinígíí" óolyé. Bilagáanakʼehjí bison éí doodaiiʼ éí buffalo wolyé. Ayání ndahalinígíí ałdóʼ Tó Wónaanídi Bilagáana Bikéyahdi dahólǫ́, áko ndi éí wisent dawolyé. Ałkʼidą́ą́ʼ ayání tʼóó ahayóí ńtʼę́ę́ʼ.


Ayání éí Náhookǫsjí Kéyah dah siʼánígíí yikááʼ ndaaldeehii tʼáá ałtso yilááh áníłtso; 900–2,200 dahidídloʼ áníłdáás. Náánáá éí neeznáaʼdi adéesʼeez áníłnééz. Ayání éí dibéłchíʼíigo naashchʼąąʼ dóó biyáázh éí łichííʼ. Bitsiitsʼiin nitsxaa; bikąʼígíí dóó baʼáádígíí tʼáá áła bideeʼ dahólǫ́. Bikąʼígíí éí baʼáádígíí yilááh ánáníłtso.


Ayání éí 20 nááhaigo hiná. Dąągo biyáázh yilchí.

Chʼiyą́
Ayání éí tłʼoh dóó waaʼ yiłchozhgo naaghá; abínígo dóó hííłchʼįʼgo tʼéiyá ayą́.

Ayání dóó Béésh Bichʼahnii Bikéyahdę́ę́ʼ ayání
Ayání bitsą́ą́tsʼin ashdlaʼáadah; Béésh Bichʼahnii Bikéyahdę́ę́ʼ ayání bitsą́ą́tsʼin dį́į́ʼtsáadah tʼéiyá hólǫ́.[1] Náánáá Béésh Bichʼahnii Bikéyahdę́ę́ʼ ayání bijáád éí ayání bijáád yilááh áníłtso.[2]


Mąʼii dootłʼizhí éí Naabeehó bikéyah bikáago hólǫ́ (cháʼoł dahólóníigo dóó nídíshchííʼ bił hadaʼhaasdzogo ałdóʼ hólǫ́), áádóó ayóo naaldziidgo oolyé áádóó tłʼéeʼgo tʼéiyá yiikáá naaghá.


Nááná, mąʼii dootłʼizhí éí bitsééʼ łizhin dóó łigaigo naashchʼąąʼ. Díí mąʼii dootłʼizhí éí másí nahalin — áko ndiʼ doo másí átʼée da dóó doo másí dahiikáhígííji átah yisdzoh da. Díí mąʼii dootłʼizhí éí Léétin kʼehjígo "Bassariscus astutus" wolyé; Bilagáana kʼehjígo Miner’s cat, dóó ring-tailed cat ałdóʼ wolyé.


Mąʼii dootłʼizhí éí Náhookǫsjí Naakaii Bikéyah dóó Southwestern U.S.A.go hólǫ́. Díí Mąʼii dootłʼizhí éí tsin dóó tsé ayóyą́ą́ʼ nidziitʼiʼgoʼ oolyé.


Mąʼii dootłʼizhí éí ałchozh dóó alghałgo naaghá — chʼosh dóó dzidzé yildeeł, naʼashǫ́ʼii dóó tsídii yázhí yilghał.

