
२०१९ क्रिकेट विश्वचषक (अधिकृतपणे आय.सी.सी क्रिकेट विश्वचषक २०१९) ही जागतिक क्रिकेट स्पर्धा क्रिकेट विश्वचषकातील १२वी स्पर्धा इंग्लंड आणि वेल्समध्ये ३० मे ते १४ जुलै २०१९ दरम्यान खेळण्यात येईल.[१][२] याआधी इंग्लंड आणि वेल्सकडे १९७५, १९७९, १९८३ आणि १९९९ मध्ये या स्पर्धेचे यजमानपद होते. ऑस्ट्रेलिया विद्यमान जेते आहेत.

या स्पर्धेचे यजमानपद इ.स. २००६ मध्ये इंग्लंडला देण्यात आले. पहिला सामना द ओव्हलवर तर अंतिम सामना ऐतिहासिक लॉर्ड्स क्रिकेट मैदानावर होईल.

विश्वचषक स्पर्धेच्या या आवृत्तीमध्ये स्पर्धेच्या स्वरुपात बदल करण्यात आले. २०११ आणि २०१५ मधील विश्वचषक स्पर्धांमध्ये १४ संघ पात्र ठरले होते, ज्यांमध्ये घट होऊन २०१९च्या विश्वचषक स्पर्धेमध्ये दहाच संघांना स्थान होते. यजमान, इंग्लंड आणि ३० सप्टेंबर २०१७ पर्यंत आयसीसी आंतरराष्ट्रीय एकदिवसीय रँकिंगमधील अन्य पहिले सात संघ हे आपोआप पात्र ठरले, तर उर्वरित दोन स्थानांसाठी २०१८ क्रिकेट विश्वचषक पात्रता स्पर्धेतील दोन अव्वल संघ पात्र झाले. सर्व दहा संघ एकाच गटात असून प्रत्येक संघ दुसऱ्या संघाशी एक सामना खेळेल. गुणफलकातील अव्वल ४ संघ उपांत्य फेरीसाठी पात्र ठरतील. या स्वरुपाला व विशेषतः दहाच देशांचा विश्वचषकाला जगभरातून खासकरुन असोसिएट देशांकडून विरोध झाला कारण असोसिएट सदस्य देश या मोठी संधी देण्याऱ्या स्पर्धेस मुकले. पात्रतेचे निकष घोषित करताना आयसीसी असोसिएट आणि संलग्न सदस्य, ज्यांना मागील दोन विश्वचषक स्पर्धांमध्ये चार स्थानांची हमी देण्यात आली होती, त्यापैकी जास्तीत जास्त दोन संघ जर त्यांच्यापेक्षा खालील क्रमांकांच्या संघांकडून पराभूत न झाल्यास पात्र होऊ शकतात. यानुसार कसोटी क्रिकेट खेळणार्‍या १० देशांपैकी किमान दोन संघांना पात्रता स्पर्धेला तोंड द्यावे लागले, आणि विश्वचषक स्पर्धेला मुकावे लागण्याची शक्यता निर्माण झाली.

स्पर्धेच्या स्वरुपात बदल करण्यात आले. सर्व १० संघ एकाच गटात राहतील व प्रत्येक संघ दुसऱ्या संघाशी एक सामना खेळेल, गुणफलकातील अव्वल ४ संघ उपांत्य फेरीसाठी पात्र ठरतील. १० देशांचा विश्वचषकाला जगभरातून खासकरुन असोसिएट देशांकडून विरोध झाला कारण असोसिएट सदस्य देश मोठ्या आणि संधी देण्याऱ्या स्पर्धेस मुकले. साल २०१७ मध्ये आय.सी.सी ने पुर्ण सदस्यांची संख्या आयर्लंड आणि अफगाणिस्तान यांना कसोटी देश घोषित करून १० वरून १२ केली, त्यामुळे सगळे पुर्ण सदस्य खेळत नसलेला हा पहिलाच विश्वचषक असणार आहे.[३] तर पात्रतेतून एकही असोसिएट देश पात्र न ठरल्याने एकही असोसिएट देश खेळत नसलेला हा पहिलाच विश्वचषक आहे.

फेब्रुवारी २०१९ मध्ये पुलवामा येथे भारतीय सैन्यावर झालेल्या हल्ल्यानंतर अनेक भारतीय खेळाडू आणि भारतीय क्रिकेट नियामक मंडळाने (बीसीसीआय) भारत आणि पाकिस्तान यांच्यातील गट फेरीतील सामन्यावर बहिष्कार घालून, पाक संघाला स्पर्धेत खेळण्यास बंदी घालण्याची विनंती केली. [४][५][६] परंतु दुबई येथील पत्रकार परिषदेत वेळी आंतरराष्ट्रीय क्रिकेट परिषदेने (आयसीसी) विश्वचषक स्पर्धेमध्ये पाकिस्तानवर बंदी घालण्याच्या बीसीसीआयच्या निवेदनास नकार दिला आणि दोन्ही देशांमधील सुरू असलेल्या वादानंतरही, निर्धारित सामना नियोजित वेळेवरच खेळवला जाईल असे अश्वासन दिले. [७][८]
मुख्य पान: क्रिकेट विश्वचषक पात्रता, २०१८
विश्वचषक स्पर्धेच्या या आवृत्तीमध्ये स्पर्धेच्या स्वरुपात बदल करण्यात आले. २०११ आणि २०१५ मधील विश्वचषक स्पर्धांमध्ये १४ संघ पात्र ठरले होते, ज्यांमध्ये घट होऊन २०१९च्या विश्वचषक स्पर्धेमध्ये दहाच संघांना स्थान मिळाले.[९] यजमान, इंग्लंड आणि ३० सप्टेंबर २०१७ पर्यंत आयसीसी आंतरराष्ट्रीय एकदिवसीय रँकिंगमधील अन्य पहिले सात संघ हे आपोआप पात्र ठरले, तर उर्वरित दोन स्थानांसाठी २०१८ क्रिकेट विश्वचषक पात्रता स्पर्धेतील दोन अव्वल संघ पात्र झाले.[१०]

सर्व दहा संघ एकाच गटात असून प्रत्येक संघ दुसऱ्या संघाशी एक सामना खेळेल. गुणफलकातील अव्वल ४ संघ उपांत्य फेरीसाठी पात्र ठरतील. या स्वरुपाला व विशेषतः दहाच देशांचा विश्वचषकाला जगभरातून खासकरुन असोसिएट देशांकडून विरोध झाला कारण असोसिएट सदस्य देश या मोठी संधी देण्याऱ्या स्पर्धेस मुकले. पात्रतेचे निकष घोषित करताना आयसीसी असोसिएट आणि संलग्न सदस्य, ज्यांना मागील दोन विश्वचषक स्पर्धांमध्ये चार स्थानांची हमी देण्यात आली होती, त्यापैकी जास्तीत जास्त दोन संघ जर त्यांच्यापेक्षा खालील क्रमांकांच्या संघांकडून पराभूत न झाल्यास पात्र होऊ शकतात. यानुसार कसोटी क्रिकेट खेळणार्‍या १० देशांपैकी किमान दोन संघांना पात्रता स्पर्धेला तोंड द्यावे लागले, आणि विश्वचषक स्पर्धेला मुकावे लागण्याची शक्यता निर्माण झाली.

अलीकडील यशानंतर, आयर्लंडचे प्रजासत्ताकचा ध्वज आयर्लंड आणि अफगाणिस्तानचा ध्वज अफगाणिस्तान यांना आयसीसी एकदिवसीय क्रमवारीमध्ये पदोन्नती मिळाली तसेच आयसीसीचे पूर्ण सदस्यत्व मिळाल्याने हे संघ कसोटी क्रिकेट खेळणारे सर्वात नवीन संघ ठरले. तथापि, त्यांना सध्याच्या प्रक्रियेनुसार विश्वचषक स्पर्धेसाठी पात्रता मिळण्याची आवश्यकता होती.

अंतिम सामन्यात वेस्ट इंडीजचा ध्वज वेस्ट इंडीजला पराभूत करून अफगाणिस्तानने पात्रता स्पर्धा जिंकली. दोन्ही संघ विश्वचषक स्पर्धेसाठी पात्र ठरले, तर पात्रता स्पर्धेचे आयोजक असलेल्या झिम्बाब्वेचा ध्वज झिम्बाब्वेला पात्रता स्पर्धेची अंतिम फेरी गाठता आली नाही आणि त्यांच्यावर १९८३ नंतर पहिल्यांदाच विश्वचषक स्पर्धेतील स्थान गमावण्याची नामुष्की ओढवली.[११] अलीकडेच पूर्ण सदस्य म्हणून निवड झालेला आयर्लंडच्या संघाला सुद्धा २००८ नंतर पहिल्यांदाच विश्वचषक स्पर्धेला मुकावे लागेल. या प्रकारे पहिल्यांदाच एकही संलग्न राष्ट्र विश्वचषक स्पर्धेत सहभागी होणार नाही..[१२]
१९ मेच्या संध्याकाळी सुप्रसिद्ध लंडन मॉलमध्ये उद्घाटन सोहळा पार पडला. अँड्रु फ्लिन्टॉफ, पॅडी मॅक्गिनीस आणि शिबानी दांडेकर यांनी कार्यक्रमाचे सुत्रसंचालन केले. दहा सहभाग घेणार्‍या संघांमध्ये ६० सेकंदांची एक आव्हानात्मस स्पर्धा खेळवली गेली होता. प्रत्येक संघाचे प्रतिनिधीत्व प्रत्येकी दोन पाहूण्या व्यक्तींनी केले, ज्यांमध्ये विव्ह रिचर्ड्स, महेला जयवर्धने, जॅक कॅलिस, ब्रेट ली, केव्हिन पीटरसन, अनिल कुंबळे, फरहान अख्तर, मलाला युसूफझाई, योनान ब्लेक, दमयंती धर्शा, अझहर अली, अब्दुर रझ्झाक, जेम्स फ्रँकलिन, स्टीव्ह पियानार, ख्रिस ह्यूजेस आणि पॅट कॅश यांचा समावेश होता. तर डेव्हिड बून हे पंच होते. इंग्लंडने ७४ गुणांसह हा खेळ जिंकला आणि ६९ गुणांसह ऑस्ट्रेलिया दुसर्‍या स्थानावर राहिली.

मागच्या स्पर्धेतील विजेत्या ऑस्ट्रेलियाचा त्यावेळचा कर्णधार मायकेल क्लार्क याने इंग्लंडचा माजी ऑफस्पिनर ग्रॅमी स्वान याच्यासोबत विश्वचषक ट्रॉफी मंचावर आणली.

लॉरीन आणि रुडिमेंटलने सादर केलेल्या "स्टँड बाय" ह्या अधिकृत विश्वचषक गाण्याने सोहळा संपला.[२७][२८]
गट फेरी ही राउंड-रॉबिन पद्धतीने खेळवली जाईल, जेथे सर्व दहा संघ एकमेकांविरुद्ध एक-एक सामना खेळतील. याचा अर्थ एकूण ४५ सामने खेळवले जातील, ज्यामध्ये प्रत्येक संघ एकूण नऊ सामने खेळेल. ग्रुपमधील पहिले चार संघ बाद फेरीत प्रगती करतील. ह्याप्रकारचे स्वरूप क्रिकेट विश्वचषक, १९९२ मध्ये वापरले गेले होते, परंतु त्या स्पर्धेत दहाऐवजी नऊ टीम्स खेळल्या होत्या.

गुणफलक
विश्वचषक २०१९ मध्ये गुणांचे वाटप खालील प्रकारे केले जाईल:
विजय : २ गुण.
सामना रद्द : प्रत्येकी १ गुण (बाद फेरीसाठी १ राखीव दिवस ठेवला गेला आहे.)

विश्वचषक २०१९ गुण फलक मानदंड:
१० संघांपैकी पहिले ४, बाद फेरीमध्ये पोहोचतील.
मानांकने ठरविण्यासाठी खालील निकष लावले जातील:
सर्वात जास्त गुण.
जर दोन किंवा अधिक संघांचे समान गुण असतील तर जास्त सामने जिंकलेला संघ वरील क्रमांकावर असेल.
जर दोन किंवा अधिक संघांचे गुण अद्याप समान असतील तर निव्वळ धावगती आणि एकमेकांविरुद्ध सामन्यांतील विजयाचे निकष लावले जातील.
टीप: प्रत्येक साखळी सामन्याच्या शेवटी गुण दर्शविलेले आहेत.
टीप: सामन्याची पाहिती पाहण्यासाठी साखळी सामन्यांच्या गुणांवर किंवा बाद फेरीच्या वि/प वर क्लिक करा.
आयसीसीने सामन्यांचे वेळापत्रक २६ एप्रिल २०१८ रोजी जाहीर केले. [२९] सामन्यांच्या वेळा ब्रिटीश उन्हाळी वेळनुसार (यूटीसी+०१:००)

