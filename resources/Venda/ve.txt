TshiVenḓa ndi luambo lu no ambiwa Afurika Tshipembe. Ludovha hafhu lwa ambiwa nga vhanwe vha vhathu vhare kha shango la tsini line lavha Zimbabwe. Ndi luṅwe lwa dzinyambo dza tshiofisiri kha la Afurika Tshipembe na khala Zimbabwe. Tshivenḓa tshi ambiwa nga Vhavenḓa. Tshi ya dovha hafhu tsha kwashekanyiwa tsha vha na luambo lwa Musanda. Itsho ndi Tshivenḓa tshi no ambiwa Thavhani/Pfamoni/Musanda nahone nga mavu, vhaṱanuni na vhakololo vha musanda

Phalaphala FM ndi tshititshi tsha radio tshi no hasha nga luambo lwa tshiVenḓa.

Maṅwe a maipfi a Tshivenḓa ndi aya: Ndaa: zwine zwa amba uri Hello.

Aa! Na zwone ndi Hello fhedzi nga vhathu vha tshifumakadzini.



Afrika Tshipembe (Riphabuḽiki ya Afrika Tshipembe) ndi shango ḽi no wanala kha tshipiḓa tsha tshipembe tsha dzhango ḽa Afrika. Mashango a re tsini naḽo ndi Zimbabwe, Namibia, Mozambique, Swaziland, Lesotho na Botswana.

Afrika Tshipembe i na mavunḓu a ṱahe (9). A ndi Limpopo, Mpumalanga, North West, Gauteng, Free State, KwaZulu-Natal, Eastern Cape, Western Cape, Northern Cape.

Afurika Tshipembe hu na nyambo dza fumi na nthihi dza tshiofisi. Dzenedzo ndi TshiVenḓa, English, XiTsonga, SePedi (Northern Sotho), SeTswana, SeSotho, IsiZulu, IsiNdebele, IsiSwati, IsiXhoza. Hu na dziṅwe nyambo nnzhi dzi si dza tshiofisi dzine dza ambiwa Afurika Tshipembe.

Afurika Tshipembe ḽi na ḓivhazwakale khulwane.

Vhathu vha Afurika Tshipembe ndi vhathu vha u funa pfunzo. Hu na dzi yunivesithi dza fumbili-iṋa. Dziṅwe dza hone ndi Yunivesithi ya Venḓa, Yunivesithi ya Limpopo, Yunivesithi ya Pretoria, Yunivesithi ya Witwatersrand (Wits) na Yunivesithi ya Johannesburg. Yunivesithi dza Afurika Tshipembe dzi khou thusa kha u alusa nḓivho ya vhathu vha Afurika Tshipembe.

Mbofholowo ndi yone tshipikwa kha muvhuso wa Afurika Tshipembe. Mbofholowo i katela Pfanelo dza vhuthu, U lingana, Ndayo ya mulayo, Mbofholowo ya muthu, Ndaka ya phuraivete na maraga wo vhofholowaho, Vhuvhusahoṱhe ho vhofholowaho.


Central Pretoria

Cape Town Waterfront

Dzithavha na lwanzhe
Category: Afurika Tshipembe
Mulambo wa Limpopo bva nga ngomu ha dzhango la Afurika wa elela utshiya vhubvaḓuvha. Mulambo uyu nga vhulapfu u nga eḓana na khiḽomithara dza 1,600. Ndi wone mulambo wa vhuvhili nga u hula kha milambo ino elela itshiya vhubvaḓuvha. Mulambo muhulwane wa hone ndi Zambezi.


Limpopo
Mulambo wa Limpopo u shuma sa mukano vhukati ha Afurika Tshipembe na Botswana kha thungo ya vhukovhela ha Afurika Tshipembe. Mulambo wa Limpopo u dovha wa shuma sa mukano vhukati ha Afurika Tshipembe na Zimbabwe kha thungo ya devhula ha Afurika Tshipembe.
Yunivesithi ya Venḓa ndi yunivesithi ya Afurika Tshipembe ino wanala Thohoyanḓou kha vundu ḽa Limpopo. Vhaṅwe vha i vhidza Yuniven (Univen). Dzina ḽa yo ḽo fhelela ndi Yunivesithi ya Venḓa ya Saintsi na Thekhonoḽodzhi. Yo thomiwa nga 1982 sa yunivesithi ya vha-Venḓa. yo thomiwa nga muvhuso wa riphabuliki ya venda.


Nḓila ya u dzhena ngayo Yunivesithi ya Venḓa
Yunivesithi ya Venḓa ina dzi ngudo nnzhi nga maanḓa (Yunivesithi dza Afurika Tshipembe). yunivesithi ya venḓa yo vhumbwa nga zwikolo zwa sumbe zwine zwavha tshikolo tsha zwa pfunzo, tshikolo tsha zwa mulayo, tshikolo tsha mbalo na saintsi, tshikolo tsha zwa mupo, tshikolo tsha saintsi ya vhulanguli, na tshikolo tsha zwa mutakalo, na tshikolo tsha yumanithi.

yunivesithi ya venda i na davhi ḽithihi ḽi no wanala tsini na ḓorobo ya ṱhohoyanḓou.

