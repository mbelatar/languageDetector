Anguila (en engles: Anguilla /æŋˈɡwɪlə/) es un grupo de sinco isolas en la Mar Caribe. La isolas es governada par Rena Unida. Lo es un de la plu norde de la Isolas Suventa de la Antiles Minor, a la este de Porto Rica e la Isolas Virjin, e a la norde de San Martin. La capital es The Valley. La area es sirca 102 cilometres cuadrida e la cuantia de abitores, en la anio 2007, ia es sirca 13 677 persones. La lingua major es engles.

Anguila ia deveni un paradiso finansial multe popular, car lo ave no imposta direta sur o persones o corporas. En april 2011, par causa de un manca cresente, lo ia introdui un "Interim Stabilisation Levy" ("imposta per stabli tempora"), la forma prima de imposta de revenu en Anguila.

La data de la coloni european es nonserta: alga fontes dise ce Colombo ia vide la isola en sua viaja du en 1493, en cuando otras dise ce la esploror european un de la isolas ia es la nobil e mercator ugonote franses René Goulaine de Laudonnière en 1564.


Lo ia es parte de lo ce oji es San Kitts e Nevis, ma los ia separa en 1980. Angila ia vole resta parte de Rena Unida, e San Kitts e Nevis ia vole es nondependente.

