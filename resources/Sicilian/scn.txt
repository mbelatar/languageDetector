Giuseppi Pitrè (o Juseppi) (Palermu, 22 di dicemmiru 1841 - 10 di aprili 1916) fu un sicilianu allittratu cèlibbri, supratuttu pû sò travagghiu nta l'area dû folklori sicilianu. Avìa fattu li soi studî nnâ midicina, ma si ntrissau ô folklori di l'isula nta ogni aspettu e cu granni didicazzioni. Pitrè ideau e rializzau lu "Museu etnograficu sicilianu", chi asisti ancora oi 'n Palermu, e unni arricugghìu tuttu chiddu chi attruvau supra la cultura dû sò pòpulu.

Ntra lu 1871 e lu 1913 pubbricau la Biblioteca delle tradizioni popolari siciliane chi cumprenni vinticincu vulumi. (Talìa st'asempiu nicu dû vulumi IV: Folklori:Tutti Semu).

Stu nzemi di nueddi, liggenni, custumi, canti, pruverbi, jòcura e stori, pâ prima vota, difinìu la natura e li cunfini dû folklori sicilianu.

Ntô libbru Fàuli, nueddi e cunti pupulari sicilani trascrivi certi cunti e fàuli pupulari di l'èbbica, tra cui li cunti di Giufà.

N'autra opra pi cui Pitrè veni canusciutu è pâ Grammatica Siciliana (suttatitulata: un saggio completo del dialetto e delle parlate siciliane). Stu libbru (pubbricatu ntô 1875) nun vinni titulatu pricisamenti picchì la maggiuranza dû libbru nun si òccupa spicificamenti dâ grammatica siciliana. Lu libbru nn'avi tri parti:

Teoria dei suoni, o la tiurìa dî soni, chi si tratta supratuttu dî canciamenti dî soni tra lu latinu e lu sicilianu;
Teoria delle forme, o la tiuria dî formi. Sta parti si tratta bona e bonè dî formi grammatichi dâ lingua siciliana; e
comu n'appendici, la littiratura siciliana (ma sulu chidda scritta ntô talianu).
Chista è na vuci nzirita nni l'artìculi n vitrina, veni a diri ca è una dî mègghiu vuci criati dâ cumunità.
Fu ricanusciuta pâ prima vota nnô 2005
S'hai traduciutu n'artìculu o hai criatu na vuci e riteni ca sia lu casu di fàrila canùsciri picchì è cumpreta n tuttu, signàlila. Naturalmenti, sunnu boni accittati suggirimenti e canciamenti chi mìgghiùranu lu travagghiu.
La tiurìa dî soni fa parti dâ Grammatica Siciliana di Giuseppe Pitrè (pubbricata ntô 1875). Si tratta supratuttu dî canciamenti dî soni tra lu latinu e la lingua siciliana. Sutta putiti truvari un astrattu di sta tiurìa dû libbru numinatu.


Pâ maggiuranza di casi, la A arresta (ma clavus - «chiovu»).
La E longa raramenti arresta: venenum - «vilenu»; ecclesia - «cresia»; heredem - «reda»; e pejus - «peju». Usuarmenti si trasforma ntâ "I", p'asempiu: acetum - «acitu»; havere - «aviri»; catena - «catina»; credere - «cridiri»; fidelis - «fidili»; legem - «liggi»; mensem - «misi»; moneta - «munita»; offensa - «offisa»; placere - «piaciri»; pensum - «pisu»; sera - «sira»; e vena - «vina».
La E brevi davanti cunzunanti sèmprici arresta, supratuttu davanti N, C e S, p'asempiu: ad heri - «ajèri»; centum - «centu»; decem - «deci»; intendere - «ntènniri»; in-exire - «nèsciri»; rendere - «rènniri»; descendere - «scènniri»; e tendere - «tènniri». Raramenti si trasforma ntâ I, p'asempiu: esca - «isca»; antenna - «ntinna»; e arabesca - «rabbisca».
La I giniralmenti arresta, p'asempiu: dictum - «dittu»; littera - «littira»; nidus - «nidu»; pilus - «pilu»; strictus - «strittu»; e spissus - «spissu». Raramenti si trasforma ntâ E, p'asempiu: impius - «empiu»; genista - «jinestra»; in simul - «nzèmmula»; milzi - «mèusa»; e arista - «resta».
La O arresta quarchi vota, p'asempiu: quomodo - «comu»; longus - «longu»; occidere - «occidiri»; oleum - «ogghiu»; boves - «voi»; homo - «omu»; hordeum - «oriu»; hortus - «ortu»; ossa - «ossa»; orbu - «orvu»; ova - «ova»; e rota - «rota». Pâ maggiuranza di casi, la O longa chi s'attrova 'n sìllabba aperta (spiciarmenti davanti "S", "L", "N" e "R") si trasforma ntâ "U", p'asempiu: amorem - «amuri»; autorem - «auturi»; adorat - «adura»; dolorem - «duluri»; majorem - «maggiuri»; perdono - «pirdunu»; rationem - «raggiuni»; solus - «sulu»; hora - «ura»; e spiciarmenti nnâ forma latina -usus: amorosus - «amurusu»; umbrosus - «umbrusu»; nnâ forma latina -one: portone - «purtuni»; e poi frontem - «frunti».
La "U" s'arresta quasi sempri, raramenti si trasforma ntâ O, p'asempiu: grus - «groi» diurnum - «jornu»; mulier - «mogghi»; o ntâ I, p'asempiu: geneculum - «jinocchi»"; feneculum - «finocchiu»; e hirundinem - «rìndina».
Ae s'accosta â E, p'asempiu: caelum - «celu»; o â I, p'asempiu: muraena - «murina».
Au si resta, p'asempiu: laurus - «addauru»; da laus - «lausu»; o addiventa O: aurum - «oru»; causa - «cosa»; o U: cauda - «cuda»; e pauperem - «puviru».
Vucali nun accintati
Ô principiu dâ palora
La vucali nun accintata ô principiu si elidi, p'asempiu: antenna - «ntinna»; ampulla - «mpulletta» o (mpullina); appetitus - «pitittu»; arabesca - «rabbisca»; arista - «resta»; arena - «rina»; axilla - «scilla»; ecclesia - «cresia»; heredem - «reda»; hirundinem - «rindina»; eremita - «rimitu»; examen - «ciamu»; ignorantem - «gnuranti»; incudenem - «ncunia»; intra - «ntra»; interesse - «ntressu»; hystericus - «stèricu»; ipsum, ipsam - «ssu», «ssa»; in-calcare - «ncarcari»; in-dignari - «ndignari»; inclinare - «nchinari»; indovinare - «nduvinari»; incrispare - «ngrispari»; infiammare - «nciammari»; in-somniare - «nzunnari»; intendere - «ntenniri»; in-ebrius - «mbriacu»; imbarcare - «mmarcari»; inventare - «mmintari»; immiscare - «mmiscari»; in-murmurare - «mmurmaruari»; impingere - «mpinciri»; impensus - «mpisu»; in-praestare - «mpristari»; in casa - «ncasa»; in collo - «ncoddu»; in facie - «nfacci»; in fondo - «nfunnu»; in grammathica - «ngrammatica»; in joco - «niocu»; in-ab-ante - «nnavanti»; in quantitae - «nquantitati»; in sella - «nsedda»; in summa - «nzumma»; in tanto - «ntantu»; in terra - «nterra»; in testa - «ntesta»; in manu - «mmanu»; in medio - «mmenzu»; in veritae - «mmiritati»; in bucca - «mmucca»; in pectore - «npettu»; ορειγανον - «riganu»; horologium - «roggiu»; obscurus - «scuru»; obscurare - «scurari»; una - «na»; urinale - «rinali»; e umbilicus - «villicu».
Tanti voti la palora si pigghia la A unni cc'era la pripusizzioni ad, p'asempiu: ad heri - «ajeri»; mentha - «amenta»; ad-monstrare - «ammustrari»; ad regalare - «arrigalari»; ad-re-in-exire - «arrinèsciri»; ad-re-ex-vigilare - «arrisbigghiari»; ad-recreare - «arricriari»; ad-resecare - «arrisicari»; ruta - «aruta»; ad-turbare - «attruvari»; e cio è - «azzoè».
Quarchi vota li vucali ô principiu dî palori si mùtanu: Au ntâ O: auctorem - «oturi», ma puru ntâ A: alscultare - «ascutari»; E ntâ A: heri sera - «assera» o «arsira» e ebur - «avoliu»; O ntâ A: oleastrum - «agghiastru» e olearium - «agghialoru»; e U ntâ A: utrica - «ardica».
Mmenzu â palora
Li vucali nun accintati quarchi vota si scumparìscinu, p'asempiu: scarabaeus - «scravagghiu»; littera - «littra»; periculum - «priculu»; speranza - «spranza»; theriacum - «triacali»; anima - «arma»; animus - «armu»; animali - «armali»; soricem - «surci»; pulicem - «purci»; oculus - «occhiu»; ferula - «fera»; merula - «merru»; carolus - «carru»; e collocari - «curcari».
Cchiù raramenti silli nzìtanu, ma sulu la "I", p'asempiu: χαταπλασμα - «cataprasimu»; σπασμοσ - «spasimu»; e (ulannisi) flits - «fileccia».
I e U, cu pochi eccizzioni, si trasfòrmanu mmenzu â parola nta nu modu sìmili c'arresta la A, p'asempiu: ricamare - «raccamari»; e disparere - «spiriri».
E si muta pû cchiù ntâ I, p'asempiu: cadere - «càdiri»; credere - «crìdiri»; ponere - «poniri»; pendere - «penniri»; memoria - «mimoria»; medulla - «midudda»; negari - «nigari»; littera - «littira»; da persona - pirsunaggiu; refectorium - «rifittoriu»; subterraneus - «suttirraniu»; e veracem - «viraci». Quarchi vota la E si muta ntâ A (davanti la R): cameraria - «cammarera»; carcerem - «carzara»; suber - «suvaru»; sternutare - «stranutari»; e praecoquus - «varcocu».
I arresta o si muta ntâ A: anisum - «ànasu»; e silvaticus - «sarvaggiu».
La O si muta spissu ntâ U: compati - «cumpatiri»; computare - «cuntari»; continuus - «cuntìnuu»; fortunatus - «furtunatu»; momentum - «mumentu»; portare - «purtari»; possidere - «pussidiri»; tormentare - «turmintari»; e quarchi vota ntâ A: sulphur - «sùrfaru».
Nfini â palora
Si arrestanu senza eccizzioni A, I, e U. E e O si mùtanu ntâ I e ntâ U.
La E si pò trasfurmari ntâ U: glaciem - «jazzu»; laudem - «lausu»; mollem - «moddu»; interesse - «ntressu»; e salutem - «salutu»; o ntâ A: propaginem - «purpaina».
Cunzunanti
Soni labbiali
P
La P ô principiu dâ parola, innanzi davanti la vucali e la R, arresta: palumbes - «palummi»; patrunem - «patruni»; pellis - «peddi»; pilus - «pilu»; per - «pri»; e prensus - «prisu».
Nnâ secunna sillaba la P quarchi vota si raddoppia: de post - «doppu»; doppu S, tra dui vucali o davanti R s'addiventa B: da leporem - «lebru»; resplendere - «risblenniri»; splendorem - «sblennuri»; da palam - «sblancari»; cupa - «cubu»; cupola - «cubula»; àutri voti si trasforma ntâ V tra dui vucali: da papilionem - «pavigghiuni»; e pauperem - «puviru». Nnâ maggiuranza di casi, s'arresta comu è.
Ntô sicilianu Pl addiventa quasi sempri "chi" siddu si segui na vucali: plaga - "chiaga"; planum - «chianu»; plango - «chianciu»; plantare - «chiantari»; e platea - «chiazza». Quarchi vota addiventa "pi": duplum - «duppia»; o "gghi": scoplus - «scogghiu». Pt perdi la P ô principiu dâ palora. Ntô menzu si assimila â "tt": ruptum - «ruttu». Ps is trasforma ntâ "ss" e "sci": capsa - «cascia»; e ecc'ipsum - «chissu». Pi (pj) in "ci": apium - «accia»; sapientem - «saccenti»; sapio - «sacciu»; e sepia - «siccia».
B
'N prima sillaba la B arresta, o veni sustituita dâ V: balneum - «vagnu»; bilancem - «valanza»; barca - «varca»; barba - «varva»; basiare - «vasari»; basium - «vasatu»; bassus - «vasciu»; bovem - «voi»; boscus - «voscu»; blond - «vrunnu»; bucca - «vucca»; bollire - «vugghiri»; bursa - «vurza»; e brachium - «vrazzu».
'N secunna sillaba si pò radduppiari: librum - «libbru»; Phoebus - «Febbu»; o veni sustituita a) dâ V, spiciarmenti mmenzu a vucali o appressu la R: habere - «aviri»; arborem - «arvulu»; herba - «erva»; febris - «frevi»; Februarius - «Frivaru»; orbus - «orvu»; taberna - "taverna"; tribulari - «trivulari»; b) cchiù raramenti dâ F: (tuscanu ribaldo dû tudiscu briba) - «rifaudu»; c) dâ P: babuit - «appi»; o si perdi davanti vucali, spiciarmenti davanti la "U": habes - «hai»; diabolus - «diaulu»; fabula - «faula»; nebula - «neula»; e tabula - «taula».
Si assimila 'n:
bt a tt: subtus - «sutta»
bj a ggi: cambiare - «canciari»; rabies - «raggia»
mb a mm: da bucca - «ammuccari»; da lambere - «allammicari»; catacomba - «catacummi»; combattere - «cummàttiri»; conventus - «cummentu»; conservare - «cummisari»; gamba - «gamma»; succumbere - «succummiri»; e da trumba - «trumma»