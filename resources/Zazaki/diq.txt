Şahan Ağa (Şahin Fethi Bey), pilê eşira Bextiyarano u dewa xo Pakırawa. Pakıra, gırêdaiyê qeza Dêrsımi Xozatia. Bextiyarıcan ra Purtkan Kırdaski qısey kenê, labelê inan ra taê, zey dewa Saan Ağay, Zazaki qısey kenê.

Keyey Şahani ninan ra yew biyo. Heto bin ra no keye, keyeyê do welatdost biyo. No sebeb ra ki demê Cumurêtê Tırkiya de çıqasi ke dest ra ameo, dewlete ra düri vınderdo.

Şahan Ağa, merdumê de zanaoğ, welatdost u khêr biyo. Ey Xarpêt de mekteb wendo. Gorey vatışê taê naskerdoğan mektebo miyanên, ê taine ra gore ki lise qedênao. Şahani politika (siyasetê) dewleta tırki rınd nas kerda u o sebeb ra ki demge nêgınao dama ae ro. Miyanê xo u Sey Rızay u welatdostanê binan hewl biyo ke ninan ra yew ki Alişêr Efendi biyo. Mabênê ey u Alişêr Efendi heni zaf rınd biyo ke sıro ke debara xo rınde nêbiya u kewto tenge, Alişêri cı rê şıire (kılame) nuşta, yardım waşto.

Çıturi ke yeno zanaene, hukmatê Tırki 1935ine de Qanunê Tunçeliye (Tunceli Kanunu) vet, idareo orfi ilan kerd. Ae ra dıma ki general Abdullah Alpdoğan zey Muffetişê Umumi u qumandarê idarey orfi rusna Xarpêt. 1936ine de dewlete ef ilan kerd u Dêrsım de çheki kerdi top. Çı esto ke zey taê serekeşiran u pilanê Dêrsımi, Şahan Ağay ki baweriya xo be dewlete nêarde, teslimkerdışê çheke qebul nêkerd. Ey ki zey welatdostanê binan vato, ”Dewlete nıka be zıwano nerm qesey kena, çhekan kena topi, o ra tepia kewena ra werte, mıleti qır kena. ”Şahani ke nia kerd, Avdıle Paşay (Abdullah Alpdoğani) merdumi kerdi mabên, wesêna ey ser, berd Xarpêt ke tey qısey bıkero. Merdumê dewlete uca cı ra vanê ”Çıqasi eraziye, dukan u pere wazenay, danime to. Eke memurine wazenay, ae ki danime to, Dêrsım terk bıke. Nê koyan ra vındenay, se kenay?”

Labelê Şahan vatena inan qebul nêkeno. O Şarê dormey xo ra vano “No plan, planê parçekerdışê Dêrsımio. Na damêna, ma rê nawa ro.“ Eke qebul nêkeno, idareo urfi nêverdano o peyser şêro Dêrsım, ey mecbur keno ke Xarpêt de bımano.

Labelê demê ra tepeya Şahan Ağa remeno, peyser şono be Dêrsım. 1937ine de ke eskerê tırki eşt Dêrsımi ser, Şahan qet nêvınerd, düşt de veciya u da pêro. Şahan Ağa, hetê çheke ra zaf cıra amae bi. Ey herbê 1937i de ki zaf be qeremaniye dao pêro u no sebeb ra ki demê de kılmek de mıntıqa Xozati de bi sembolê xoverdayışi.

Tepeya, 1937ine de sıro ke Alişêr Efendi be Zerifa Xanıme ra amey kıştene, Sey Rızay caê xo vurna, şi Derê Bırdu. Se ke şiyo uca ki, wesênao Şahan Ağay ser ke şêro lewe (het). Çend roci ra dıme Şahan şiyo, ey be Sey Rızay ra halê Dêrsımi sero derga derg qısey kerdo. O ra tepeya Şahani, Sey Rızay ra musade waşt, vat ”Karê mı esto, ez sonan, karê xo qedênenan u heftê ra tepeya peyser ênan.”

Heto bin ra dewlete Şahan Ağa raya xo sero zey bendê de (engel) gırd diyêne u kıştena ey xo rê kerdi bi hedef. Qumandarê Elaiya Muhafıze Albay İsmail Hakkı Tekçe raporê de xo de nia vano: “... Mıntıqa ma de be taybetiye imhakerdışê çetey Şahani nuqta mıhima verêna. Seba imhakerdışê nê xaini taê tedbirê maê ke ameyê gırewtene, ê ki estê ...“

Raşti ki o sıre de dewlete hem be ters, hem ki be pere şaro ke nezdiyê Şahan Ağay ra, dı merdumi kerdi bi hetê xo. Ninan ra yew, Memê Pırçoy (Pirçi) bi, yew ki Xıdê Lılê Veroci. Nê herdı merduman qebul kerdi bi ke Şahan Ağay bıkışên. Xıdê Lılê Veroci, mae ra bıraê Şahan Ağay bi.

Şahan o mabên de şi mıntıqa eşira Qocan), inan de qesey kerd, waşt ke herb kewên. Çıke serrê o ra raver, taê eşiran qırbanê Xızıri sero sond werd bi, soz da bi Sey Rızay ke dest bıdên yewbinan, pia pêro dên; inan ra yewê eşira Qocan biye. Şahani ke inan de qısey kerdo, geyrao a, mıntıqa xo de şiyo Mezra (Mezra Koê Balıkani). Uca keyey (çê) İbrayimê Xıdê Mıstê Sate de biyo meyman. Xebera Xıdi biya ke taê merdumi wazenê Şahani bıkışên, çı esto ke no plan cı ra eşkera nêvato. Hurendia nae de taê qısey sotrağki eştê ra ver, ema Şahani şık nêkerdo.

Çend roci biyo ke Şahan Ağa bêhewn biyo. Nae sero ki geyrao ra hevalê xoyê raye Memê Hure ser, vato, “Memed, hewnê mı êno, ez wazenan tenê rakuyi.“ Memê Hure itiraz kerdo, nêwaşto ke rakuyo, ema Şahani de hal nêmend bi; werışto we, biyo teber, nezdiyê banan de heni sero darê da qewaxe biya, şiyo bınê ae de kewto ra. Se ke kewto ra ki, Memê Pırçoy be Xıdê Lılê Veroci ra pia hewn de nao pıra kışto. Tarix 26ê tebaxe 1937 bi.

Apê Şahani Alişani o ra raver çend rey Şahan hesnay bi pê, vati bi, “Memê Pırçoy be Xıdê Lılê Veroci ra xırabe dıme raê, bê ma ninan bıkışime“ labelê Şahani qebul nêkerd bi. Ey apê xo ra vat bi, “Xıdê Lılê Veroci bıraê mıno, ez çıturi bıkışi? Şar mı rê xırabe vano.“

Kıştena Şahani ra tepeya, her dı qetılan xebere dawa, Alişan Ağay ardo, raye ra o ki kışto. Eke o ki kışto, qetılan na raye xebere dawa qereqolê Qereoğlani. Qumandaro Tırk ameo, serey Şahani u apê ey Alişani daê cıra-kerdene, kerdê çıwal, berdê.

Şahan zeweciyae bi, ema ey ra domani (ewlad) çine bi.

Heta ewro, tarixê dınya amaena Şahan Ağay sero zanıtenê da raşte ra dest nêkewta. Hema sıro ke o ameo kıştene, zaf xort (gênc) biyo.

Qehremananê Dêrsımi ra Şahan Ağay sero lawıkê (deyrê) ki yena vatene. Varyantê de na lawıke niao:

Lawıka Şahan Ağay
Wule biye lemınê biye

İsanê na zemani keşi de nêmendo bexto

Wax biye

Saan Ağaê mın Bespuxaro lemın

Saan Ağaê mın viyala teke

Saan vano:

”Ez merdena xo ver nêkuno lemın

Ters bêro mı ke

Mı dıma Koê Dêsımi de

Nêmano cênık u çêneke.”

Saan Ağaê mı merdo, nêmerdo

şikiyo thılsımê Kırmanciye

Saan Ağaê mı qolê xo gıroto

şiyo geçê Koê Muzıri

Saan vano:

”Qocanê, caro bêbextine mekerê

Ma pia werdo qırbana Xızıri, lemın”

Saan vano:

”Qozanê caro bêbextêni mekerê

Ma pia werdo qırbana Xızıri.”

Xozati persena,

Mı va Qereoğlan ra nato, wiy!

Saan vano:

”La lao, lacê Pırçoy mı de mızewırine meke

Mın u to çıçıkê Gulizare pia lıto”

Heqo, tı caro keşi ra nêdê diyaine

Ewro bıray sarê bıray berdo

mezat de, wax, roto

Saan Ağaê mı, tı caro merdena xo ver mekuye

Hesen Ağay to ra raveri hêfê to, na, gıroto lemın

Wıle biye lemınê biye

İsanê na zemani keşi de nêmendo bexto

Wax biye

Vatoğ: Usên Doğanay Arêker: Munzur ÇemNo çağo peyen de zıwanê (jüanê) Tırki sera qesê newey cêrinê be Zıwanê Ma, hama gegane raşt nêgêrinê, zey nuştena Tırki yenê gırewtene. Oyo ke vengê zıwanê Tırkiyê nuşti be Zıwanê Ma ra pêro piya yewbini nêgênê. Qeseyê ke Erebki ya zi Farski ra yenê senên (çıtewri) bınusime? No nuşte keno ke salıx cıdo, senên (çıtewri) Tırki sera qesê Erebki ya zi Farski raşt bıgêriyê. Zêdêr êyê ke redaksyonê pêseroke de gırweniyenê, gereke haydarê nê nuşti bê.

Zıwanê ke ravêr şêro, merdım ya gereke qesanê neweyan peyda bıkerê ya zi zıwanê dê bini ra, zafêr zıwananê embiryananê (cirananê) xo ra qesan bıgêro. Ravêrşiyayışê yew zıwani hem babeta hakımiyeti ra heme zi halê ekonomiye ra gırêdaiya.

Zazaki na sate pê pêserokan, taê cayan de pê radyoyan, ravêri de zi omıd kenime, pê qezetayan, pê edebiyatê de hiray, pê felsefa, mekteb u universıtan, pê ilmi xelesneno, şıno avêr. Coka zey her zıwani, Zazaki zi motacê qesanê newano. Nine, ya nuştekar u zıwanzani bestnenê pêra, ya zi zıwananê binan ra gênê.

Se ke ez pêserokanê ma de vênenan, ge Latinki, ge Almanki, ge Fransızki sera, zêdêr hema Tırki sera qesê newey yenê gırewtene. Zey şaranê Anadoliyeê binan, Şarê Ma sero zi zorê dewlete esto ke gereke Tırki bımuso. Hem zi, Tırki ma ra zıwanê do en nezdiyo ke zıwanê do avêrberdiyo u zafine ra zaniyeno. O ri ra ma na sate hetê gırewtena qesan ra cı rê gegane benime motac.
Senê problem esto miyan de?
Ez pêserokanê Zazaki de vênenan ke taê qesey raşt nêgêriyenê. Na xeta, herfan zey x, q, w, ğ de bena, yanê êyê ke Tırki de be h, k, v, g nusiyenê; nê ğelet gêrinê. Se ke Tırki de nusiayayiyê, wıni zi yenê gırewtene. Derd zi noyo ke vengi x, q, w, ğ Zazaki de estê. Kışta bine ra bunya fonetikê Tırki be ê Zazaki yewbini nêgêna.

Ma pê mısalanê ê qesanê ke Zıwanê Ma de rew ra estê, pê fonetikê Zıwanê Ma xo ero cı gênime. Nê qesey ma rê benê bınge (him). Elbeto ke ninan de istısnay estê. Qeseyê ke Tırki u Zazaki de estê, ilam Tırki sera be Zazaki nêkewtê. Beno ke Erebki, Hermenki, Farski, Kırdaski ya zi zıwanê de bini sera kewtê cı. Hetê ra zi Zazaki zıwaê do İrankiyo; yanê xeylê qesey be Farski ra piyarê. Tırki ke edebiyatê Farski sera zaf mıtesır biyo, qesey gırewtê, xeylê kelımey zi nae vera be ê Zazaki hemmaneê, wertağê.

Taê mısalan de niya dıme; enê qesey Zazaki de senên (çıtweri) (se) vaciyenê, Tırki de senên (çıtewri) vaciyenê:

Ustıno yewın de nuştena xoya Farski/Erebki, ê dıyın de zi nuştena xoya fonetika qesebendê Türk Dil Kurumu [TDK] de nuşiyena
Na helme de beno ke taê vacê »ma koti ra bızanıtêne ke ğelet nusneme, senên raşt bınuştêne?!« Na vatene heqa, çıke wendoğ adeto ke nêşeno bızano, qese kamci zıwani ra ameyo, oricinalê xo senêno.

Nıka wazenan ke nae ero şıma salıx bıdi. Ravêr ma motacê qesebendê Tırki be Tırki, ê TDK (Türk Dil Kurumu) benime ya zi ê yewê de binio ke vengê xoyê fonetiki zi tey nusiyayiyê. Çıra ke uca, zey mısalê cêrêni de qesey be venganê oricinalan ra nezdi, pê herfanê Latinki ki nusiyenê. Taê ke şenê Farski ya zi Erebki bıwanê, bese kenê qesebendanê binan ra zi, vacime yewê Tırki-Farski ya zi Almanki-Farski ra ki bıgêrê. Çıke xeylê qesey Farski de estê ke, Tırki de maney xo vuriyo, yewbinan gırweynenê.

Mısal 1: xelq [Zz.]

halk(I) is. Ar.: Aynı ülkede yaşayan, aynı uyrukta olan insan...


Qeydê gırewtene senêno?
Belkia şıma gınê pıro ke taê qesan de Tırki de a , Zazaki de e beno, tayine de nêbeno. Çıra?

No, oricinalê qesey dest dero. Êyê ke pê herfanê Erebki zanenê, xebera inan qesanê fetha/üstün, kesre, ötre/zımme ra esta, nian ra hereka vaciyena. Enê herekay qesanê Erebki u Farski de vokalanê kılmekan rê vanê. Adeto ke enê nênusiyenê; tek konzonanti (teyvengi; ünsüzler) be vokalanê (xovenganê) dergan ra nusiyenê. Hirê vokalê (xovengê) dergi (uzun ünlü) estê: a, i, u, yew zi eo peyên.

Tırki de hem vengi şenê ra yewbini (ı, i, u, ü, o, ö), Almanki de nae ra Vokalharmonie vaciyeno, hem zi taê vengê emfatiki (gırankeki)2 estê, zey Farski de, zafêr fênda Erebki de nêvaciyenê. Harmoniya xovengan (vokalu) zıwananê İranki de çıniya; zıwananê zey Turki (zıwanê Altayki) u Macyarki, Finlandki (zıwanê Uralki) de esta. Ema Zıwanê Ma de, zêdêr Zazakiyê cori (Dêsım, Sêvaz, Varto, Bingol) de, taê qesey be vengê a estê ke Tırki ra texminen enê serranê peyênan de mıtesır biyê, zey Ali , Arab, hard. Hama tabi taê heti estê ke, hewna vanê Eli, Ereb, herd (érd). No durımê vırriyayışi (a, e) hetê ra taê herfan ra gırêdayiyo, êyê ke ma gereke hesarê inan vınderime, zey xetanê tabele de reyna ê xetey mêrê kerdene. Kıştê ra zi, herfa ke Erebki ya zi Farski de a (ā) derg bena, Tırki u Zazaki de ki bena a (derg). Hama Tırki de ke (ā)'ê dergi ra ravêr k bıbo, ao derg nerm u palatal vaciyeno (phudiki), zey ia: kâmil, kâr, kâfi, kâfir. No Tırki rê xususo3. No veng oricinalê xo de, Farski bo, Erebki bo, wıni zey ia nêvaciyeno, yanê diftong (dıvengıniye) çıniyo. Zazaki de zi wıni nêvaciyeno, vanê: kamıl, kare, kafi, kafır… Enê herfê gırankeki (ү, ġ, ḥ, ĥ, ḳ, ṣ, ṭ, ż, ẓ)4, fonetikê Tırki wıni mıtesır kenê ke, vengi dıma be e nê, be a vaciyennê5. Vacime heves de beno e, hama ḥaẓẓ de,ĥaṭ de ya zi ḥasret de beno a. No, venganê Erebkiyê gırankekan ra yeno. Zazakiyê cêri de (Sêwrege, Çermugi, Hêni, Piran uib.) vengê Erebki zey Hesen, 'Eli, Se'id, Osman, ´ezeb u i bini estê, qırtıke ra vaciyenê. H´ê qese hewes be ê yew niyê: [hß qırtıke ra vaciyeno]; ya zi qese keder de k´o, qeder de zi eslê xo q´o .

Tabela cêrêne de mısali be ê herfanê gırankekan binê ke ma gereke hay ro inan bime:

Konzonanti (teyvengi; ünsüzler):
Çiyêna ki esto ke mı cor ornage dê, hama zêde muhim niyo, oyo ke qeseyê ke oricinalê xo de be b, d, g, c ( mısali 7.1, 8., 9., 6.1) vaciyenê, Tırki de peyniye de ya zi bêveng (konsonant) ra tepeya benê huşki (p, t, k, ç), hama Zazaki de zi zafêr zey oricinali vaciyenê (mısalan de qayt kerê). Taê istısnay zey inat, sepete, hepıs uib. estê ke nê eslê xo de inâd, sebed, hebs vacinê. Ez vaci nê, ya Tırki sera kewtê Zıwanê ma, ya zi ê fekê ke niya vanê, Tırki ra mıtesır biyê.


Nıka bêrê, ma ê mısalanê corênan xo rê qeyde bıgêrime, pê taê qesan piya raşt weçinime:


Gorê tabela cêrêne ki merdım nıka, ez vaci, bese keno endi qesanê Erebki ya zi Farski bıgêro. Ez nuştekaran ra zêde redaksiyonê pêserokan ra nae lom kenan. Tabi ke ilam zey na tabele mecbur niyo wıni bıbo. Zêdêr, senên ke zıwanê xo rehet u rındêr geyreno cı, wıni zi bınuno (Vacime: ı ya zi i, w ya zi v, io derg ya zi ê).


² yanê eke enê herfi miyanê qesan de benê.

³ fahm, jahr, şeher, mahf, qeher.

Êyê ke hewna tey çetıniye ancenê, pê nêşenê ya zi pê qayıl nêbenê, şenê adresa Ware'y sera mı rê pers u kritikê xo pê mektube, e-mail ya zi faks bınusê.6

Notê bınêni
1 nia dê: Türk Dil Kurumu, Türkçe Sözlük, 1, A-J, Türk Tarih Kurumu Basım Evi Ankara 1988, p. 601.4

2 Emphase. emphatisch ra, yanê vengê gırankekê. Vacime êyê ke qırtıke ra ya zi zıwan u dıdanan ra veciyenê. Osmanıcki de namê xo harf-ı şakile biyo.

3 Verê coy Tırki de ebe â nuştêne, dahas serrio na kulıke ^ darde we. Xususo bin, Mamekiye, Vacuğe de ki herfi g u k tenêna bari vacinê. Coka taê kunê xeta ke, qesu zê germ, kerm, kherrıke, kes ebe kulıke ê nusnenê.

4 Bıra Mikaili mı ra vat, ni vengi pêro gırankeki niyê. ğ, x u q ra uvular, ya ki 'h(Ä ), '(‚U ), th, * ra ki pharyngal vacino.

5 Farski de qeydê fonetikio nianeno ke vokalanê kılmu (ä, e, o) mıtesır keno, çino. Vacime keder Farski de kädär wanino, qeder ki qädär, yanê vengê gırankeki bunya Farskiya fonetiki qe mıtesır nêkenê..

6 Malumê sıma bo ke mı zêdêr Zazakiyê cori ra mısali day, heni qeydey sıkıti ra cı . Albazê ke Zazakiyê cêri qesey kenê, qusırê mı de qayt mekerê, çıke ez pê şivanê cêri hona rınd nêzanu ke mısalı ki bıdi. Hama mı rê heni yeno ke nimısali şivanê cêri rê ki mınasıbê.

Çımey