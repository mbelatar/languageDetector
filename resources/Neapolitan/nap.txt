
Bemmenuto ncopp'â Wikipedia napulitana! Simmo felice 'e te vedé ccà. Cchesta Wikipedia 'a può leggere e pure scrivere. Tutte ponno partecipà. Vuò sapé comme he 'a fà o tiene ati ddumanne? Viene a ce truvà 'int'ô Cìrculo.

'O codece nap s'ausa p' 'a lengua ca se parla 'int'a na gran parte d''o sud 'e ll'Italia, però spesso ce sta chi vô scrivere 'int'a na variante particulare 'e chesta lengua. Pe cchesto nce stanno 'e purtale ca ausano 'e variante locale pe cchelli zzone:

Wikipedia's W.svg Abruzzo -  Wikipedia's W.svg Calavria -  Wikipedia's W.svg Lazio -  Wikipedia's W.svg Mulise -  Wikipedia's W.svg Puglia

Ccà ausammo 'a lengua comme se scrive e se scrivette pe ssiecole, ca pe cchesto è quacche ccosa comme a nu standard. Vulisse participà ma nun saje se 'o saje scrivere? Nun ce sta pubbrema: quanno n'articulo nun è ô ciento perciento mettimmo na categuria e accusí 'a ggente sape ca s'ha ddà fà quacche modefeca. È semprece: nisciuno è nato mparato e 'o nnapulitano nun vene nzegnato â scola, ma se nun s'accummencia a scrivere nun se pô manco mparà. Allora ca aspiette? Cundivide chello ca saje cu tutto 'o munno.
Neon Genesis Evangelion (新世紀エヴァンゲリオン Shin seiki Evangerion, «Evangelo r''o novo sèculo», canasciuto cummo Evangelion, Eva o NGE) jè na serie anime 'e 26 puntate r'ô 1995 criata r''o sturio Gainax, sceniata e deriggiuta â Hideaki Anno. LL'opera abbencette devierze premmie e recanoscemiente, e jè cunsiderata une 'e ll'anime cchiù accramate e mpurtante 'e tutt''e tiempe. LI'anime tene paricchie referemiente felosofache, rellegiuse, gabbalistece, abbrejece e bibblece, e na profenna samena r''e perzunagge, purtata annanze trammeto na meta 'e frusse 'e cuscienza 'e ll'isse.


eon Genesis Evangelion (新世紀エヴァンゲリオン Shin seiki Evangerion, «Evangelo r''o novo sèculo»[1], canasciuto cummo Evangelion[2], Eva[3][4] o NGE) jè na serie anime 'e 26 puntate r'ô 1995 criata r''o sturio Gainax, sceniata e deriggiuta â Hideaki Anno[5][6]. Ll'opera abbencette devierze premmie e recanoscemiente, e jè cunsiderata une 'e ll'anime cchiù accramate e mpurtante 'e tutt''e tiempe. LI'anime tene paricchie referemiente felosofache, rellegiuse, gabbalistece, abbrejece e bibblece, e na profenna samena r''e perzunagge, purtata annanze trammeto na meta 'e frusse 'e cuscienza 'e ll'isse[7][8].

'A ntramaria se schiaia rint'â cità 'e Neo Tokyo-3 aropp'â quinnece anne â nu terrebbilio canasciuto cummo Second Impact. Ll'isso r''a vecenna jè Shinji lkari, nu guaglione ca bene recrutato â Nerv cummo pedoto 'e nu mecha chiammato Eva pe' pelejà 'mparanza ncuntro â mesteriuse criature annumenate Agnele. 'A serie fuje trasmisa p'â primma bota ô Giappone ncopp'â TV Tokyo r'ô 4 'e Attrufo 1995, e fernette ô 27 'e Marzo 'e ll'anno aroppo.

Ll'urdeme ddoje puntate r'â serie recenale lasciajeno paricchie mestere sanza resolozione, ncannanno 'e spettature. Aropp'â primma asciuta, na schiérchia 'e appassiunate calognajeno na cunchiusione ca putesse rà na resposta â tutt''e suspiche lassate appise. Addonche, ô 15 'e Marzo e ô 19 'e Julio r'ô 1997 Hideaki Anno e 'o Sturio Gainax rializzajeno ddoje cinematografe anemate ca putesseno cuntentà 'e dubbeie e ll'aspiette r''e fan: Death&Rebirth, faciuto ê varje spezzune r'ê primme vintiquattre puntate e â cocche parte maje berute primma, e The End of Evangelion, nu fenale ca chiure 'a ntramaria r''a serie anemata[9]. R'â serie reggenale nse facette nu manga r''o character designer r''a serie, Yoshiyuki Sadamoto[10], na morra 'e videogames, devierze spin-off, ll'original net anime Petit Eva Evangelion@School[11] e 'e cinematografe 'e anemazione r''a tetraloggia Rebuild of Evangelion, remake r''a serie anemata reggenale.
Ô 13 'e Settiembre 2000 na traggedea coglie â ntrasatta â ll'Antartide, facenno nnauzà 'o mmare, sciuglienno tutt''e chiatre r''o lato 'e vascio e 'a renza 'e ll'asse r'â Terra. 'E cagnamiente r''o tiempo e 'o schiuoppo 'e na meta 'e uerre fanno murì treje meliarde 'e crestiane. Sicunno â 'e guvierne munniale 'o schiuoppo, annumenato Second Impact, fuje causato â nu meteroite. 'O vero iusso mperrò jè nu sperimento ncopp'â na criatura chiammata Adam, 'o primmo Agnelo. Arreto ô sperimento, ca bene cunutto pe 'e scenziate r''o gruppo r''o dottor Katsuragi, s'annacconne na chiorma annumenata Seele e 'o Pruggetto p'ô Perfezziunamiento 'e ll'Ommo. Pe puté rializzà 'o chiano 'a chiorma purta annanze 'o pedemiento 'e nu lavuratorio chiammato Gehirn. 'O Gehirn bene cummannato 'e penzà a cummo accuppà ll'Agnele appriesse, annumenate rint'ê prufeteche Cartapecore r''o Mare Muorto. Accussì nascene 'e machene Evangelion, 'e ttreje supercomputer Magge e 'a cità 'e Neo Tokyo-3. Na bota fernuta 'a fateca cagna nommo cummo Nerv e cummo cummannante vene accopato Gendo Ikari.

Ô 2015 'e cagnamiente r''o Second Impact se accuonciano chianu chiano e ll'uommene se cunfanno â 'o crimma novo. 'A Nerv fraveca â treje Evangelion: ll'Eva-00, 'o 01 e 'o 02. Shinji Ikari, guaglione 'e quattuordece anne ca vive â riec'anne luntano r''o pate Gendo, bene cummannato â jire â Neo Tokyo-3 ppe ncuntrarlo, essenno stato scivoto cummo pedoto 'e ll'Eva-01 pe pelejà ll'Agnele. Spurtannose nt'â cità, Shinji se mette 'e casa nt'ô quartino r''a nova tutora soja, Misato Katsuragi, canosce 'e cardasce Rei Ayanami, pedota 'e ll'Eva-00, e Asuka Soryu Langely, pedota r''o 02, e 'e nove cumpagne 'e scola Toji Suzuhara e Kensuke Aida.


Aropp'â devierze scusute 'e ll'Agnele, Misato accumencia â suspicà r''a natura r''e nemmice e 'e rappuorte nfr'â Seele e â Nerv se nzarafinane, scummiglianno 'o busso r''o Pruggetto p'ô Perfezziunamiento 'e ll'Ommo. Ntramente, 'e Children cuntinuano â pelejà ncontr'â ll'Angele: Asuka, patuta e aggrissata r'ô quinnecesemo Agnelo, Arael, bene 'nchiusa rit'ô spitale. 'A Seele manna Kaworu Nagisa â Nerv cummo Fifth Children e pedoto 'e riquesto r''o 02. 'O guaglione s'affezziona subbeto â Shinji, ma se bene â sapé ca jè ll'urdemo Agnelo, Tabris. Peglianno ll'Eva-02, Kaworu tent''e appassà 'o primmo Agnelo Adam, penzanno ca stà nchiuso rin'ô Terminal Dogma r''a Nerv. Aroppo trasuto â rinto e scuprenno ca ll'Agnelo nchiuso rint'â Nerv jè Lilith, 'o guaglione vò jessere acciso â Shinji, sfivolo ca 'o cumpagno ssaodisce sulo aroppo avé varcoliato pe nu luongo tiempo. Aropp'ô vaiano 'e ll'urdemo Agnelo, ll'aneme 'e tutt''e crestiane se fonnono nt'â na sula cuscienza co' Pruggetto p'ô Perfezziunamiento 'e ll'Ommo. Shinji s'accumencia â dimannà ppecché campà nt'â nu munno 'e malepatenza, capenno ca nun se pò campà sanza â ll'ate crestiane e rumpenno 'a gongola ca s'aveva fravecato 'tuorno. 'E perzunagge cumpaiono pe cungratularse cu isso; Shinji, cu na resella, hê ngrazia tutte quanne.


'E perzunagge 'e Neon Genesis Evangelion teneno prufonne ferute psicheche[13], prubreme cu ll'ate perzone e sesche ca 'e rennene 'nfelice, flatuse e malencuoneche[14]. Rei Ayanami, pedota 'e ll'Eva-00 e clone jeneteco 'e Yui lkari, jè na guagliona mutriusa, accrianzata e nguttusa ca sta â sente â tutt'e mperie ca arreceve. Asuka Soryu Langley, pedota r'ô 02, tene nu carattere mperruso e ncucciuso pe' miezzo r''a mamma, Kyoko Soryu Zeppelin, ca s'accirette ô 2005 rint'ô spitale affucannose. Shinji Ikari, Third Children e pedoto r''o 01, fuje abbannuato ô 2004 r''o pate aroppo ca jè murette 'a mamma Yui[15][16]. Purzine 'e perzunagge gruosse tenene 'e stisse prubreme: 'o pate 'e Misato Katsuragi murette int'ô Second Impact pa 'a sarvà, e Gendo Ikari, cumannante r''a Nerv e pate 'e Shinji, jè n'ommo mastrisso ca vò 'ncuntrà a mujera, muorta pe' bbia 'e nu ncerente[15].


'O leggista r''a serie, Hideaki Anno, descrevette Neon Genesis Evangelion comm'a na "pellicula parzunale", aró tutt''e perzunagge refrettene 'e sentimiente suoje e na parte r''o carattere suojo[17]: «Tutt'e perzunagge 'e Evangelion songo mme». Sicunno ll'assestente â lleggia, Kazuya Tsurumaki, agnuno 'e llòro rappresenta "nu lato r''o leggista", tante ll'isso, Shinji Ikari, quanne perzunagge comm'a Misato, Rei, Kaworu Nagisa e Ryoji Kaji: «Tutt'e perzunagge tenene 'o stisso carattere. Pare ch'amma miso cunnimme devierze, ma â fenale songo tutte quanne uguale»[18].


'O sturio Gainax accumenciaje â fatecà ncopp'â serie int'ô Julio r''o 1993[20], quanne agghiurnaje a craie a craie 'a fateca ncopp'â Blue Uru (Aoki Uru), nu cinematografo anemato sequel 'e Ll'ascelle 'e Honneamise[21]. Cummo derittore r''o cinematografo se asciurtaje Hideaki Anno, une r''e funnature r''o sturio, patuto 'a na prufonna malincunìa nfino 'a fine r''a fateca soja 'e primma, Nadia[22]. Aropp'ô murtorio 'e Aoki Uru, Anno accunzettette â fatecà nzemmol'â Toshimichi Ōtsuki r''a King Records pe' na nova serie anemata. Ōtsuki ricette 'e se firà 'e isso e ô mprommettette ca puteva fà tutto chillo ca bulev'isso, custregnennelo mperrò a nun lassà 'a King Records pe' cinche anne e nu ffà murì perzunagge piccirille[23][24]. 'O derittore, cu 'o mpattamiento cu Ōtsuki, accumenciaje â fatecà ncopp'â serie ripeglianno uno r''e tieme cchiù mpurtante 'e Blue Uru, 'o cuncetto 'e «nu fuì» r'ê ccose brutte. Sicunno Yasuhiro Takeda, uno r''e funnature r''a Gainax, grazzie 'a Aoki Uru Anno putette truà 'a fforza pe n'allippà r'ê prubreme, e «tutto chillo ch'amma veruto nt'â Evangelion ammacare jè sulo nu schiecco r''e sentemiente suoje»[25]. Isso criaje 'a ntramaria r''a serie cummo â na metamafora r''a bita soja e r''e quattre anne 'e malincunìa[12][26]. Pur'isso, pe tramente ca fatecava â serie, ricette ca:


Ncap'â cuncezzione, 'o derittore buleva ffà aizà 'o nummero 'e ll'otaku e crià na serie ca putesse revutà e cagnà pe sempe ll'anemazzione giappunese[28]. Pp'o character designer Yoshiyuki Sadamoto, Neon Genesis Evangelion heva jessere 'o ccuntrario 'e tutte ll'anime mecha 'e ll'ebbreca[29]. Purzine Hideaki Anno ricette 'e stisse cose: «Mme pare ca, cu 'o passà r''o tiempo, ll'anime mecha se songo cunfatte â nu caravuottolo, e ij aggia buluto ascì â stu mudiello»[30]. Int'â n'ata accasione, 'o leggista affirmaje 'e avé criato Evangelion «pe jessere felice e ffà felice tutt''e appassiunate 'e anemazzione, accussì 'a aunì 'o prubbreco cchiù grosso ca putevo»[31]. Cummo tema r''a serie se accapaje chillo 'e «na uerra nfr'ê ll'uommene e 'e ddeie», penzanno 'e annumenarla Alcion. 'O titulo mperrò fuje cagnato pecché jorecato «poco maliuso» e sanza na cunsunante sonora, preferenno 'o termene grieco Evangelion, ca assumegliava â Densetsu Kyojin Ideon e fuje mizziato â Sadamoto[32].

