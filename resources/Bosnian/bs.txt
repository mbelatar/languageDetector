Karling (engleski: curling) jest sport koji se igra na ledenoj pisti po kojoj se gura posebno kamenje okruglastog oblika. Dvije ekipe takmiče se u guranju kamenja s jednog kraja piste na drugi, gdje je velika okrugla meta, iscrtana na ledu, s ciljem da imaju što više svog kamenja najbliže centru mete. Po koncepciji i cilju igre karling je sličan boćanju.

Na Zimskim olimpijskim igrama prvi se put pojavio 1924. kao demonstracijski sport, a zvanično je u program Igara uvršten 1998. Krovna organizacija jest Svjetska karlinška federacija (WFC) sa sjedištem u Perthu (Škotska). Okuplja 60 članica.

Karlingaš može učiniti da putanja kamena ne bude pravolinijska tako što blago zarotira kamen u trenutku ispuštanja. Na putanju dalje mogu utjecati dva čistača, koja prate kamen dok klizi niz pistu, čisteći led ispred kamena četkama. Čišćenje uzrokuje da se kamen manje vrti i smanjuje trenje koje usporava kamen. Veliki dio strategije i timskog rada otpada na izbor idealne putanje i pozicije kamena u svakoj pojedinoj situaciji, a vještine karlingaša određuju stepen do kojeg će kamen ostvariti željeni rezultat. To karlingu daje nadimak: 


Dokazi da je karling postojao u Škotskoj početkom 16. stoljeća uključuju karlinški kamen s urezanom godinom "1511." otkriven (s još jednim, s urezanom "1551." godinom) kad je u Dunblaneu isušena stara bara.[2] Najstariji karlinški kamen i najstarija nogometna lopta na svijetu danas se čuvaju u istom muzeju u Stirlingu.[3] Prvi pisani izvor o takmičenju na ledu u kojem se koriste kamenovi potječe iz zapisâ opatije Paisley u Renfrewshireu iz februara 1541.[4] Dvije slike, Zimski pejzaž sa zamkom za ptice i Lovci u snijegu (obje iz 1565), autora Pietera Bruegela starijeg prikazuju flamanske seljake kako igraju karling, d
Riječ curling prvi se put pojavila u štampanim materijalima 1620. u Perthu, u predgovoru i stihovima Henryja Adamsona.[6][7] U Škotskoj i regijama sa škotskim iseljenicima, kao što je jug Novog Zelanda, karling je bio (i još jest) poznat kao "hučeća igra" ("the roaring game") zbog zvuka koji kamenovi proizvode dok se kreću po šljunku (kapima vode kojom se prska pista).[8] Radna imenica curling tvori se od škotskog (i engleskog) glagola curl ("uvijati, kovrdžati"),[9] koji opisuje kretanje kamena

U ranoj historiji karlinga kamenovi su jednostavno bili kamenovi s ravnim dnom iz rijeka ili s pôljā, koji nisu imali dršku i varirali su s aspekta veličine, oblika i glatkoće.[12][13] Neki rani kamenovi imali su rupe za prste i palac, slično kugli u kuglanju.[14] Za razliku od današnjeg vremena, bacači su imali malo kontrole nad "uvijanjem" ili brzinom i oslanjali su se više na sreću nego na preciznost, vještinu i strategiju. Karling se često igrao na zaleđenim rijekama iako su namjenski rađenē bare kasnije napravljene u mnogim škotskim gradovima.[15] Naprimjer, škotski pjesnik David Gray opisao je karlingaše koji piju viski na Luggie Wateru u Kirkintillochu.[16][17]

Karling na otvorenom bio je vrlo popularan u Škotskoj između 16. i 19. stoljeća jer je klima osiguravala dobre uvjete leda svake zime. U Škotskoj je sjedište krovnog karlinškog tijela, Svjetske karlinške federacije, u Perthu, koja je nastala kao komitet Kraljevskog kaledonskog karlinškog kluba, matičnog kluba karlinga.

Danas je ovaj sport najčvršće etabliran u Kanadi, u koju su ga donijeli škotski emigranti. Kraljevski karlinški klub Montreal, najstariji sportski klub u Sjevernoj Americi koji je još aktivan,[19] osnovan je 1807. Prvi karlinški klub u Sjedinjenim Američkim Državama osnovan je 1830, a taj sport "uvezen" je u Švicarsku i Švedsku prije kraja 19. stoljeća, također zahvaljujući Škotima. Karling se danas igra svuda širom Evrope i proširio se u Brazil, Japan, Australiju, na Novi Zeland, u Kinu i Južnu Koreju.[20]

Na prvom svjetskom prvenstvu u karlingu takmičili su se samo muškarci i ono je poznato kao Scotch Cup, a održano je u Falkirku i Edinburghu 1959. Prvu titulu osvojio je kanadski tim iz Regine (glavnog grada Saskatchewana), predvođen kapitenom Erniejem Richardsonom.