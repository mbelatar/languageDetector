بتتقسم مصر حسب دستور 1971 لوحدات إدارية بتتمتع بالشخصية الاعتبارية و بتتسمى محافظة . دلوقتى مصر بتتقسم لـ29 محافظة , بتبقى المحافظة قمة هرم التقسيمات الادارية اللى بيتكون من ( محافظة , مركز , مدينة ,حى ( فى المدن الاحياء بتتقسم لمناطق), القرى). فى كل محافظة بيعين رئيس الجمهورية محافظ , بيبقى المسئول على المحافظة بتاعته. اغلب المحافظات الكثافة السكانية فيها بتعدى 1000 نسمة لكل كيلومتبر مربع. المحافظات يإما بتكون منطقة حضرية بالكامل أو منطقة ريفية أو خليط ما بين الاتنين , التفريق الرسمى ما بين المنطقة الحضرية و الريف بيبقى بحسب التقسيمات الادارية الادنى, المحافظة بتعتبر منطقة حضرية بالكامل مفيهاش مراكز , واللى هى بتكون تجمعات لمجموعة قرى , كلها بتتكون حاجة زى مدينة كدا و اكبر المدن دى غالبا بتبقى المحافظة.المحافظة ممكن تكون كلها عبارة عن مدينة كبيره واحدا زى فى حالة القاهرة و اسكندرية.

فى 17 ابريل 2008 صدر قرار جمهورى باعتبار حلوان و مدينة 6 اكتوبر محافظتين مستقلتين و فى 9 ديسمبر 2009 صدر قرار جمهورى بيخلى الاقصر محافظة لوحدها. من 13 ابريل 2011 مدينة 6 اكتوبر و حلوان ماعدوش محافظات و بقت حلوان تابعه لمحافظة القاهره و مدينة 6 اكتوبر تابعه لمحافظة الجيزه زى ما كانوا.

اول من قسم مصر لوحدات إدارية كان نابليون بونابرت , وقت الحمله الفرنسيه, و قسم مصر ل 16 مديرية ، و لما محمد على باشا مسك الحكم راح مقسم البلد ل14 مديرية و قسم كل مديرية لمراكز.

أسوان مدينه قديمه فى جنوب مصر ، اسمها المصرى القديم سوينيت معناه "السوق" ، على البر الشرقى للنيل قرب الشلال الاول المبنى عليه خزان اسوان. المدينه كانت مشهوره بحركتها التجاريه بين مصر و بلاد النوبه و السودان. بعد استيلاء العرب على مصر بقت تابعه لإقليم القوصيه و بعدين لولاية جرجا و بعدين لمديرية إسنا لغاية ماصدر امر مجلس النظار سنة 1888 بإنشاء مديريه جديده بإسم " مديرية الحدود " و بقت عاصمتها مدينة أسوان. فى سنة 1900 صدر قرار تانى بتسمية المديريه " مديرية اسوان " اللى بقت دلوقتى محافظة اسوان و عاصمتها مدينة اسوان.

أسوان فيها اغنى محاجر الجرانيت. اشهر معبوداتها زمان كان "خنوم" اله الجندل الاول اللى كان على شكل كبش, معبده موجود على جزيرة فيله. و قبور امرا أقاليم مصر منقوره فى التل الحجرى على الشط الغربى لـ النيل. بقت مركز صناعى كبير بعد ما اتبنى السد العالى. مدفون فيها اغاخان زعيم الطايفه الاسماعيليه.

ابو قرقاص هى مدينه مصريه فى محافظة المنيا على الضفه الغربيه لنهر النيل قدام منطقة بنى حسن الاثريه.عدد سكان ابو قرقاص حوالى 400.000 واحد و من الناحيه الاداريه يتعتبر ابو قرقاص مركز بيحده من الشمال مركز المنيا و من الجنوب مركز ملوى و بيضم مركز ابو قرقاص تمان قرى هما:



