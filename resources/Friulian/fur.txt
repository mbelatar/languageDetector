Benvignût! La Vichipedie e je une enciclopedie scrite cul jutori e la colaborazion dai siei letôrs. Chest sît al è un Wiki, che al vûl dî che ognidun, tu includût, al pues modificâ un articul propite cumò, dome fracant il boton cun scrit parsore cambie che si cjate al inizi de pagjine.

Clariments par altris lenghis (pagjinis plui completis par cumò):

Inte Vichipedie a son tancj articui diviers su une vore di argoments, politiche, siencis, storie, musiche, religjon, culture, sport e altris, in gjenar dividûts in categoriis par vê almancul un ninin di organizazion.

Tu puedis ancje cirî intai tescj dai articui. Va juste tal cjamp "cîr" a çampe, scrîf une o plui peraulis e frache su "Cîr". Ogni tant la funzion di ricercje interne e pues jessi disabilitade par gjavâi un pôc di lavôr al server; in chest câs, e vignarà fate une ricercje inte base dai dâts par mieç di Google.

Se tu leis alc che ti plâs un mont, parcè no zontâ une rie inte pagjine di discussion dal articul? Frache il boton discussion (tu puedis cjatâlu inte linie parsore dal articul), e tu vierzarâs la pagjine di discussion. Frache daspò il boton edit this page, o cliche sul + a diestre di edit this page par semplicementri zontâ un gnûf coment. Al è simpri biel vê un riscuintri dal nestri lavôr.
Se tu vuelis scrivi alc di gnûf cjale daurman lis Convenzions di nomenclature, par sielzi ben il titul; daspò, tu puedis creâ la gnove pagjine o fracant un colegament di colôr ros (se al è ros, le pagjine no esist, se al è blu e esist) o scrivint inte bare dai recapits dal to ordenadôr (browser) diretementri il non.

Se tu vuelis vê cualchi sugjeriment su ce articui tu tu podaressis scrivi, cjale inte Pagjine principâl: ducj i leams in ros a son pagjinis che no esistin ancjemò: frache parsore di un di chescj leams e scomence a scrivi!

Cambie
Ducj a puedin modificâ lis pagjinis de Vichipedie — parfin cheste! Frache juste il colegament cambie al inizi di dutis lis pagjinis (fûr di chês protezudis) se tu tu crodis che a coventin mioraments o par zontâ alc. No ti covente nuie di speciâl; no tu âs nancje di jessi regjistrât e colegât cu la tô identitât. Se tu vuelis fâ cualchi esperiment prime, cence pericui di ‘’incasinâ’’ un articul za presint, va inte pagjine di prove, dulà che tu tu puedis fâ dute le pratiche che ti covente.

Tu tu puedis cjatâ un pôc dificil e stran cheste vie par scomençâ, ma stâ sigûr che al funzione ben!

Dal moment che, par cumò, no son tancj articui in cheste Vichipedie, al è sigûr un argoment par cui tu tu puedis dâ une man. Se no, scomence cjatant i erôrs di ortografie o zontant piçulis robis; l’impuartant al è di no vê pôre, tant dutis lis modifichis a son regjistradis, e si pues simpri tornâ indaûr, s’al covente.

Naturalmentri, come pardut, ancje ca a son un pâr di regulis; lis plui impuartantis a son trê: NPOV, GFDL e civiltât.

NPOV, ‘’neutral point of view’’, ven a dî, pont di viste neutrâl: i articui ‘nd àn di jessi al pi pussibil imparziâi a mostrâ diferents opinions e ideis su chel argoment.
Ducj i contribûts de Vichipedie a son publicâts sot de GNU Free Documentation License (GFDL), la licence libare. Chest in mût che la Vichipedie e resti libarementri distribuibil par simpri. Par plasê, no stâ zontâ cualsisei contenût cuviert da copyright cence il permès dal detentôr dal copyright. (Cjale Copyrights par altris informazions).
Civiltât. Vichipedie funzione cu la colaborazion, e duncje il rispiet di ducj. Par plasê, met in cont prime che al altri sedi in buine fede cuant che no tu sês d’acort cun cualchidun, e reste simpri frêt, no stâ mai cjapatile masse se la discussion si scjalde. E je une buine usance chê di meti ancje un somari par spiegâ i cambiaments e judâ cussì i altris a aprovâ lis modifichis. Se tu viodis che lis modifichis a son stadis gjavadis o cambiadis, spiete un moment prime di ripristinâlis. Controle prime intal storic de pagjine, inte to pagjine di discussion o in chê dal articul par fevelâ dai cambiaments. Cjale ancje Vichichette.


Se tu ‘nd âs conflits inte tôs primis esperiencis di modifiche, no stâ molâ dut dome par chest. I conflits e i problemis a capitin in ogni progjet colaboratîf. Cjale lis altris pagjinis di aiût, o domande ai utents plui esperts par scuvierzi cemût vê i miôrs risultâts.

Divertissiti!