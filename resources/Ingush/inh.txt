Лáьтта (эрс: Земля́, ингал: Earth) — кхоалагIа дуне да Малхагара. Боарамах лаьрхIача из пхелагIа да Маьлха коа долча дуненашта юкъе. Эрсий меттала цох Мир, Голубая планета аьнна оал[1][2][3], иштта наггахьа оал Терра (лат: Terra). Сага йовзаш, шийна тIа дийнаташ долаш цаI мара йоаца Айлама хIама я из.

Iилмо хьагойт Лаьтта хьахинналга гаргга 4,54 миллиард шу хьалха[4][5][6][7], кхы дуккха ца говш хьахиннад цун цаI мара доаца новкъар — Бутт. Вáхар Лаьтта тIа хьахиннад иштта гаргга 4,54 миллиард шу хьалха.

Цу хана денз Лаьттан биотIéхар-Iанаро лоадаме хийцад тIехар-Iи а, кхыдола абиотически фактораш а. Цар таро хилийтар аэробни дийнаташ дуккхахилара а, озона тIоа (озоновый слой) хьахилара а. Цу тIайво Лаьттан магнитни пóлеца цхьана низ лаьгIбу вáхара зене йолча маьлха радиацен.

Лаьттан тIехен гаргга 70,8 % дIалоац Дунен океано[8], йихедисса тIехен дáкъа дIалоац гIараши гIайренаши. ГIараш (материкаш) тIа да дóда хиши, Iáмаши, лаьтта кIалхара хиши, шанаши. Дунен океанаца цхьанна цар лоаттаю хинтIехар-Iи.
Маьлха ков (лат: Systema solare, эрс: Со́лнечная систе́ма, ингал: Solar system) — дунений система я шийна чулоацаш юкъера седкъа — Малх а — цун гоннахьа кхесташ йола шоаш хьахинна айлама объекташ а. Маьлха ков хьахиннад газ-дема хьисапе морхах гравитационни вIашкатаIар хинна 4,57 млрд шу хьалха[1].


ГIайре (эрс: О́стров, ингал: Island) — лаьтта (ше хьахинна) дакъа да океана чу, форда чу е дода хи чу, ерригача оагIорашкара шийна гоннахьа хий долаши[1] массаза хил лакхахьа айденна долаши, еггара дукхагIа хий дестара ха йоллашшехь. От материков острова отличаются меньшими размерами[1] (самым большим по площади островом принято считать Гренландию, которая приблизительно в три раза меньше самого малого континента — Австралии). Встречаются одиночные острова и их группы — архипелаги.

